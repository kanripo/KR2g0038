# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.068401
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷九
<pb:KR2g0038_WYG_033-1a>¶
欽定四庫全書¶
　明名臣琬琰續録卷九¶
　　　　　　　　　　　　　明　徐紘　撰¶
　　吏部尚書忠肅王公言行録　　　楊　亷¶
王翺字九臯直𨽻鹽山人進士歴仕永樂成化間官至¶
太子太保吏部尚書卒年八十四諡忠肅¶
公授大理寺正左遷行人宣徳丙午廬陵楊文貞公薦¶
陞監察御史乙夘陞僉都御史正統丙辰奉勅鎮守江¶
<pb:KR2g0038_WYG_033-1b>¶
西植良善抑奸貪風彩凜然官民畏愛¶
提督遼東軍務總兵以下庭謁公詰所以失機之由命¶
左右曵出斬之再三哀請得釋於是三軍股栗莫敢不¶
用命至廣寧不逾月廵邊自山海關直抵開原髙牆垣¶
深溝塹五里為堡十里為屯烽燧斥堠珠連璧貫千里¶
相望簡閱行伍老弱者更之貧窮者賑給之鰥寡者婚¶
配之謂邊境不可以法律治詞訟無問輕重量情以布¶
穀粟贖罪雖人命亦以物抵償公在邊十數年間措置¶
<pb:KR2g0038_WYG_033-2a>¶
積銀萬餘兩糧數萬石馬千餘匹邊用充足器械鮮利¶
軍士飽煖人樂於戰所舉總兵叅將如施聚焦禮輩皆¶
自衆中拔起為敵人所憚¶
景泰壬申總督兩廣軍務自總兵以下悉聴節制公威¶
望素重蠻夷聞公至大懼公畧去兵威一意推誠撫諭¶
叅將范信有才畧因事革職公奏復其官信卒以能將¶
名癸酉遷吏部尚書嚴考察公銓注抑倖進杜請託李¶
文逹公以事黜補外任欲用公公力辭薦所知上問李¶
<pb:KR2g0038_WYG_033-2b>¶
賢何如人公頓首曰賢與臣處乆終始如此本分人也遂¶
復賢于閣大見親信公之力也上每用人必詢於公公¶
亦以用賢報國為己任嘗言北方人老實可用故北方¶
進用多公推轂然未嘗使其人知為己功(姚䕫撰/行狀)¶
辛巳曹欽反夜執李文逹于東長安砍傷其首血流滿¶
面奔公卧所求救賊併執公公曰朝廷何負汝汝乃反¶
耶殺他人寧殺我賊素畏服公因謝曰豈敢殺長者耶¶
遂上馬去李乃得釋(並行/狀)¶
<pb:KR2g0038_WYG_033-3a>¶
公出而撫治于名方岳窮邊塞南若江右廣海摧沮豪¶
俠寧帖蜑獠西若關陜羌戎服其令東若碣遼部長懾¶
其義惟西與東嘗附和北方其勢滔天而凡公之所在¶
屹若鉅防可遏懐襄之漸盖皇朝因公跡踐三陲而譽¶
逹四邊於是召正銓衡閱景泰天順成化紀年屢更而¶
公任遇無改然而柄雖重門無私謁禄雖厚家無濫積¶
可謂玉潔不汚金真不燬者焉(劉定之撰/送致仕序)¶
公為人端方强毅清白儉約立心制行循禮守法一毫¶
<pb:KR2g0038_WYG_033-3b>¶
不肯茍且事無鉅細一經渉歴終身不忘有所當行寢¶
食不遑坐以待旦第宅三十餘年不改於舊公餘退宿¶
朝房非朔望時令謁先祠未嘗歸家門無私謁苞苴不¶
敢近權勢嘱託婉而拒之故人畏而不怨累遭變故無¶
他虞公於恩讐一不介意嘗曰吏部豈報恩讐之地耶¶
李文逹曰臯陶言九徳王公有其五亂而敬擾而毅簡¶
而亷剛而塞强而義又曰王公凡處事則無渗漏(行/狀)¶
國初孔廟城隍皆木主今雖太學亦皆以塑像為常不¶
<pb:KR2g0038_WYG_033-4a>¶
知其自何時始也豈亦流俗傳襲之弊然乎頗聞廣州¶
城隍舊設木主景泰中太子太保左都御史今冡宰王¶
公易塑像云(水東/日記)¶
惟忠肅公松栢之姿鐵冠岳岳都憲攸宜三撫外服亦¶
理戎機晚登太宰乃位宫師淡然無欲不識姜姬而况¶
苞苴莫我敢施古三不惑於公見之(彭韶/撰賛)¶
　　少保李文逹公言行録　　　　　楊　亷¶
李賢字原徳河南鄧州人進士歴仕宣徳成化間官至¶
<pb:KR2g0038_WYG_033-4b>¶
少保卒年五十九贈太師諡文逹¶
公美姿貌年十八始入學讀書登進士第使山西見河¶
津薛瑄講論淵源心悦之益學不厭始為驗封主事轉¶
文選郎中公餘閉户讀書五經要義多所自得景泰即¶
位公進正本十策曰勤聖學顧箴警戒嗜慾絶玩好慎¶
舉措崇節儉畏天變勉貴近振士風結民心陳敬宗見¶
之以為至論¶
石亨薦江西處士吳與弼上問曰何如人公曰與弼儒者¶
<pb:KR2g0038_WYG_033-5a>¶
之髙蹈自古聖帝明王莫不好賢下士徴䀻隠逸若陛下¶
行此一事亦本朝盛舉上乃命行人齎勅帛聘之上厭左右¶
招權納賂與公言及之公謂人君之權不可下移能自攬¶
取則彼之勢自消上曰然無此相礙何事不順吾五更二㸃¶
起拜祖宗畢視朝循此定規定則不敢有誤退朝至文華¶
殿或有政事訪問大臣商確復省决章奏左右乃曰此等¶
奏章何必一一親覽亦不可送與閣下看奸邪不忠如此公¶
曰自古聖君修徳勤政莫不皆然願陛下持此不衰堅如¶
<pb:KR2g0038_WYG_033-5b>¶
金石可以為堯舜之君矣上一日又曰内官蔣冕雖曽效勞¶
其實䜛亂小人朕初復位即於太后前言曰皇后無子亦¶
當換朕即斥之及立東宫日復曰其母如何朕曰當為皇¶
貴妃乃止以此逺絶之公曰䜛說殄行自古帝王所深惡¶
者絶之最是禮部請東宫出閣讀書上召公謂曰先讀何¶
書對曰宜先大學尚書上曰書經有難讀者朕昔讀禹貢¶
盤庚周誥甚費力冩字亦須用心朕初習字時任意冩去¶
以此寫得不佳公曰二典三謨太甲伊訓說命諸篇可先講¶
<pb:KR2g0038_WYG_033-6a>¶
讀字亦不必求佳但㸃畫不茍且率易為善上召公從¶
容問政治得失公因極言錦衣官校肆出提抄罪人勢¶
如虎狼貪財無厭有司不勝其擾左右貴近譛公多妄¶
言上遂疎公復密察之皆得其實尤有甚于公所言者¶
遂召其指揮戒之而待公如初或謂招怨公曰若除此¶
弊怨亦不辭先是吏部舉布政賈銓可大用上命公觀¶
之以貌不稱名對乃以為副都御史天順四年會試舉¶
子不中者奏考官校文顛倒宜正其罪上見其所言疑¶
<pb:KR2g0038_WYG_033-6b>¶
而未定召賢問曰此舉子奏考官弊何以處之賢對曰¶
此乃私忿考官實無此弊如臣弟讓亦不中可見其公¶
上意方回乃命禮部㑹翰林院考此舉子驗其學多不¶
能答題意且奏其狂妄遂枷于部前以示衆羣議方息¶
五年四月上謂官軍一季俸闕銀十四餘萬兩賢曰自¶
古國家惟怕冗食今官軍有増無减如人只生無死無¶
處著矣自古有軍功者雖以金書鐵劵誓以永存其子¶
孫一再犯法即除其國豈有累犯罪惡而不革其爵者¶
<pb:KR2g0038_WYG_033-7a>¶
今若因循乆逺天下官多軍少民供其俸必致困窮不¶
可不深慮也上曰此事誠可慮當徐為之(並天順/日録)¶
吉祥之姪曹欽為變公被傷不出加太子少保時微有¶
動揺國本之意得公乃止今上即位歴陞少保華盖殿¶
學士尚書如故成化丙戍遭父喪乞終制不許公為人¶
孝友忠信謙恭嚴密居位號崇尚正學能容善𩔖得時¶
行志自三楊後莫能及之¶
河岳之英鍾為哲人體貌明粹踐履真淳潜心六籍濯¶
<pb:KR2g0038_WYG_033-7b>¶
舊来新不二以止乃翕而信受知英皇忠信日親密勿¶
帷幄人望如神太平宰輔定策元勲(彭韶/撰賛)¶
徳足以附衆量足以容物學問則師古而通今儀度則¶
淵止而山屹早貳秩于銓衡遽超居于密勿聳百僚之¶
具瞻偉朱衣而赤黻預斷國是十有餘祀而寵恩孰得¶
而比肩位列三孤禄享萬鍾而富貴獨得以兩全蒼生¶
素望乎霖雨賢才多頼乎推遷履險如夷卒免危顛盖¶
惟小人之間不行而君子之論具在雖不永年抑亦奚¶
<pb:KR2g0038_WYG_033-8a>¶
害(澄江/文集)¶
　　刑部侍郎林公言行録　　　　　楊　亷¶
林鶚字一鶚浙江太平人進士歴仕景泰成化間官至¶
刑部侍郎卒年五十四公登辛未進士第明年拜監察¶
御史丁丑擢鎮江知府壬午當道者以鎮江事簡而公¶
才長于治劇請以蘇州知府姚堂兩易其地詔如其請¶
公在蘇州僅一年超拜江西按察使又三年即遷右布¶
政使尋轉左庚寅拜南京刑部右侍郎丁憂服除召為¶
<pb:KR2g0038_WYG_033-8b>¶
刑部右侍郎公始終歴六官再守大郡貳刑曹于兩京¶
出入中外卒稱官守其為御史時適朝方重臺諫一時¶
言事之臣捃摭或過其實公獨持大體畧細故有所不¶
言言必當其實時舉以總三法司奏按士論翕然推重¶
嘗監京府試大臣子有不預薦者意考試官故黜落之¶
以沽强直名誣其取士不公邑人林挺適入試在中列¶
疑公有私逮挺者考訊將中公以法及調所試考卷騐¶
皆如格事遂得白英宗復辟凡前日言事臣過許者卒¶
<pb:KR2g0038_WYG_033-9a>¶
左遷其官特召大臣擢其得大體者知大郡公得鎮江¶
陛辭召見諭以擢用之意賜膳太官兼給鈔為道里費¶
公至郡舉偏補弊凡前政之廢弛者次第興舉之未嘗¶
一言暴前人非惟曰必如是乃是及調蘇俗喜誇詐好¶
興作公一切鎮之以靜有所建革必詳審至再然後施¶
行蘇人以公有雅望責旦夕效於是頗有後言乆而是¶
公所處置事一一各有深意然後帖然大服鎮江漕河¶
經孟瀆頗險言者請鑿河自七里港引金山上流通丹¶
<pb:KR2g0038_WYG_033-9b>¶
陽以避之廵撫都憲主其議公以迂逺而多石且壊民¶
廬墓多言于大臣請按京口牐甘露壩故迹因而浚之¶
以通舟楫春夏以牐秋冬以壩則道里近而功力省從¶
其言果便至今人過者必指曰此林太守之功也蘇學¶
廟像歲乆多剥落者或欲因其舊而加以修飾公奮然¶
曰塑像非古我太祖於太學易以木主百年陋俗乃革¶
彼未壊者猶當毁之幸遇其壊易以木主有何不可或¶
以毁聖賢像為疑公曰此土泥耳豈聖賢耶孔子生於¶
<pb:KR2g0038_WYG_033-10a>¶
佛教未入中國之前烏識所謂泥像哉况古人席地而¶
坐政不如此也聞者莫不悚服亷憲江西一時僚貳分¶
廵各道者人異其見徃徃用已意出入於法公一正之¶
以律多所平反廣信民妄傳天神夏尚書等逺近驚疑¶
公榜諭之且戮其魁其怪遂息又嘗以歲飢奏减恒賦¶
十五萬石禁樂户買良家女為娼遏嶺南洞冦不使入¶
境江西士大夫至今稱良方面者必歸公焉在刑部三¶
年罪無大小必加研審其或未當從容請于大司冦務¶
<pb:KR2g0038_WYG_033-10b>¶
得其情合于法而後已故獄經公者稱咸無寃云(邱濬/撰墓)¶
(誌/)¶
公事事之暇輙危坐閱書史臨古帖作楷書夜分乃止¶
五鼓輙起率以為常聞人有異書必求之既得手自校¶
讐有未安者訪善本是正奉身儉薄甚簡言語嗜好待¶
下過嚴而于交逰不苟合事母程淑人尤極其孝敬母¶
性嚴終日侍立未嘗少假以辭色有所不愜意則跪請¶
移時雖中夜不敢離左右家事大小一以咨决焉嗚呼¶
<pb:KR2g0038_WYG_033-11a>¶
若公者豈古所謂篤行君子者歟(墓/志)¶
初林公之在刑部年未五十地望已駸駸出諸公右人¶
方冀其大用而遽止于是其殁也予與黄公實治其喪¶
圖籍之外囊槖蕭然今其子薇雖以恩補國子生而生¶
業僅僅噫官至三品而家無百金之積産無一畝之増¶
古所謂官居亷雖大臣無厚蓄者公真其人矣(謝鐸題/神道碑)¶
(後/)¶
　　吏部尚書文靖魏公墓志銘　　　葉　盛¶
<pb:KR2g0038_WYG_033-11b>¶
成化七年八月戊辰上御奉天門顧禮部臣曰魏驥壽¶
及百齡兼有徳望朕深嘉悅其勅遣行人存問賜羊酒¶
有司月給米三石贍之未臨浙公先以是年九月薨于¶
里第有司已得請如例祭𦵏既而其家以公遺言上臣¶
驥死無憾愧無以報朝廷恩恤之典乞辭免上若曰老¶
臣清儉固爾死尚然邪不可不以成其志其諾之哉於¶
乎兹兩事前所未有也夫君臣之間仁之至義之盡雖¶
古昔盛時聖賢相遭曽不是過盖曠千百年而一日焉¶
<pb:KR2g0038_WYG_033-12a>¶
孰謂世道可誣哉公子完以公門人禮部尚書鄒君幹¶
所為狀請銘盛嘗辱知愛于公不敢終辭按狀公魏氏¶
諱驥字仲房紹興蕭山人也永樂四年㑹試乙榜為松¶
江府學訓導遷太常寺博士甲辰從征國有大事公悉¶
與聞遷吏部考功員外郎陞太常少卿尋為行在吏部¶
左侍郎以老辭調禮部又辭特改南京吏部示優待焉¶
九載入見乞致仕不允陞尚書景泰庚午已四乞骸始¶
得歸時年七十有七自承事郎累轉至資善大夫天順¶
<pb:KR2g0038_WYG_033-12b>¶
甲申詔下進階榮禄大夫嘗纂修永樂大典聘考江西¶
鄉試者二同考㑹試者三奉勅廵視畿甸持節慶代府¶
册封郊廟耕藉諸禮典無不預公為人以端重祇慎簡¶
黙亷動為本頗好别白君子小人嘗曰孟氏不云乎無¶
是非之心非人也學者可忽哉品量之下人信服之同¶
列有後進公事越職公面折之即止雖怨誹不恤也其¶
少舉于鄉聞父病不俟撤棘而回耄年事其兄教諭先¶
生騏愈益恭謹在學校嚴師道與諸生衣冠相對不間¶
<pb:KR2g0038_WYG_033-13a>¶
寒暑莅官所至崇正抑邪務大體山川壇獲雙白兎浙¶
内升瑞麥皆却弗奏渪陽復漢循吏祠復立洪武望祭¶
北鎮碑昌平立狄梁公祠在吏部有進士未終制来欲¶
為考功者同官可之公曰選法下可擅又可上欺邪己¶
巳之變公在南都寢食靡遺率諸司條陳禦敵安民之¶
策多見施行法司因旱恤刑有王剛惡逆訴寃或以其¶
年少欲緩之公曰此婦人之仁天道不時正此謂也獄¶
遂决翌日而雨又戍卒四人牧馬三人互毆一人死之¶
<pb:KR2g0038_WYG_033-13b>¶
有司却拷訊三人内一人當之公曰罪一人則情可矜¶
罪三人則律不合宜上請幸得㫖二人各杖有改戍邊¶
他多𩔖此里居二十年無事不踰戸閾而逺邇敬禮候¶
問者相属於道公遇鄉人言孝友忠信遇有官者言勤¶
謹和緩布袍糲食不别治生其清修苦節人或難之不¶
忘憂國與民語及輙蹙額以為常其鄉故多水患有揚¶
龜山湖隄遺跡牐堰塘瀝倡率修築一方迨今頼之求¶
文者不絶苟可與言不為厭倦篇章之富石刋板刻幾¶
<pb:KR2g0038_WYG_033-14a>¶
徧天下有南齋集若干卷松江志水利切要理學正義¶
等傳于世先公薨旬餘一夕大星隕其隣王文政庭中¶
公忽就枕口占云平生不作欺心事一㸃靈光直上行¶
既然薨而復語意不亂翛然而逝訃聞識與不識莫不¶
嗟悼松人士相率走弔于門制服哭奠哀感尤深云公¶
之先居河南五世祖宋江淮制置司制幹文昌始家臨¶
安常徳路判官有聲元臨平務副使應其髙曽也祖毅¶
廣東鹽課提舉父希哲上髙知縣以兄伯雅無嗣命公¶
<pb:KR2g0038_WYG_033-14b>¶
為後公既貴毅伯雅皆累贈正議大夫資治尹南京吏¶
部左侍郎妣皆淑人公配戴氏累封淑人側室邱氏子¶
男四(闕/)　完鴻臚序班女五孫男十人曽孫二人完以¶
某年某月某日𦵏公齊家塢之樂丘盛又聞公家營𦵏¶
之使既至邱氏趣其子行曰若忘而父之言乎由是完¶
匍匐詣闕得中輟之命又以知公之徳之盛平日所以¶
刑于家者如何也嘗觀夫七八十年来名臣舊徳所謂¶
三楊二王蹇夏師黄胡于諸公其于公或為舉將或延¶
<pb:KR2g0038_WYG_033-15a>¶
子師或相益友皆禮重無間以至門生故吏如陳少保¶
循蕭宫師鎡李文達賢翰林楊君珙尹君鳳岐周君叙¶
劉文安定之祭酒陳君詢自餘方州學職多不勝數然¶
淪謝畧盡知徳者寡矣後生晚出景慕公者如監察御¶
史梁昉知縣李鞏輩不少也公未襄事李鞏復以公行¶
應諡法言特賜諡曰文靖於乎公孝友行于家信義重¶
于鄉居官為良吏典教為明師為六朝名卿為一代達¶
尊生軫帝思沒歴國諡銘其宜哉銘曰于嗟乎公公官¶
<pb:KR2g0038_WYG_033-15b>¶
八座人不以為過于嗟乎公公壽百齡或猶以為斯人¶
之不乆生于嗟乎公厥聲隆隆厥位崇崇實繁其衆孰¶
如文靖公公也何為一徳初終于嗟乎公永世清風¶
　　廣西按察僉事鄭先生墓碑銘　　王　㒜¶
先生姓鄭氏諱觀字允巽初字尚賓常州武進人曽祖¶
諱(闕/)祖諱通甫考諱銘以公貴贈文林郎江西道監察¶
御史妣戴氏贈孺人三子先生其季也天賦敏頴甫能¶
言見母將食河魨魚遽止之曰兒聞此魚有毒能殺人¶
<pb:KR2g0038_WYG_033-16a>¶
家人驚異知其不凡既而考妣相繼殁伯兄允孚長育¶
之延師教之弱以兄命居蕭田别業治隰田數百畝躬¶
率僮僕播種歛穫區别疆里井然有緒雖甚勤苦而學¶
無怠廢時郡著姓嚴斯道死有遺孤女其妻孫氏守節¶
求得壻能終養者聞先生賢遂詣其兄請而館焉先生¶
日具甘㫖事孫如母暇則親賢取友以相切劘信國湯¶
公之孫仲光延居家塾訓廸其子逺近聞而至者先後¶
數百人至席不能容先生皆隨其才質造就之永樂辛¶
<pb:KR2g0038_WYG_033-16b>¶
丑縣鄭溱將薦于朝懇辭弗就洪熙改元朝廷遣進士¶
齎勅訪文儒于常蘇松三郡郡守熊侯觀以先生應詔¶
同舉十一人試天曹以先生為首㑹仁廟上賓不果用¶
太傅安逺侯栁公昇遂請于朝以為子師栁公殁子溥¶
嗣先生上疏辭歸特㫖授訓導仍館其家盖列侯之第¶
有訓導者自先生始無何禮部尚書胡公薦陞廣東道¶
御史轉江西道自冷局陟顯官如先生者亦前此不多¶
見也先生于是盡舉平日所存以措諸行事凡分所當¶
<pb:KR2g0038_WYG_033-17a>¶
為為之一無顧忌初廵天財庫繼廵畿甸兩奉璽書整¶
飭西北諸關隘所至威惠並施士卒趨赴恐後事有未¶
便悉更張之還奏稱㫖正統庚申廵南北運河兼檢關¶
津所輸舟船稅鈔以均給于逺歲鹽商人人稱平壬戍¶
出廵山東首劾藩司之正佐各一人臬司都司之長吏¶
之蠧政者二三人罷黜之郡邑庶僚以貪墨者去又未¶
可指數武弁干紀至于勢撓先生切責之不少貸疑獄¶
積歲未决者悉為剖斷盖一循乎公法而無恤利害魯¶
<pb:KR2g0038_WYG_033-17b>¶
賢王聞之每宴必舉觴相属且親書中復堂字以賜乙¶
丑用太常卿蔣公薦陞廣西按察司僉事分廵蒼梧諸¶
郡其行事無異齊魯猺獞猖獗兩奉命叅賛副總兵田¶
公勦平之朝廷亦兩遣使齎金豸襲衣寳鏹為賜時柳¶
侯方開府廣右見先生執弟子禮每事必請先生亦隨¶
問而答咸有規益至于饋送之禮則深拒弗納景泰庚¶
午入朝遂乞休致時年六十有一天順甲申援詔例進¶
階朝列大夫盖在途者二十年北歸林下又二十年以¶
<pb:KR2g0038_WYG_033-18a>¶
成化庚寅十二月二十七日卒春秋八十有二卒之前¶
夕猶命諸子具酒飲至丙夜不寐飲罷命具紙筆為鄉¶
先達丁紬之作賛口占授冡子畏曰爾第書之吾不能¶
親書矣黎明命輿至中堂危坐瞑目而逝諸子始扶就¶
寢閱三日始歛容色儼如平時噫兹非所謂俯仰天地¶
間浩然無愧者乎先生為人稟性方剛識量恢宏自處¶
困乏以至貴顯始終一致華美之服珍玩之器皆性所¶
不好也既謝事即别創一室貯粟百斛名存餘倉將以¶
<pb:KR2g0038_WYG_033-18b>¶
供祀謂常存其餘乆之遂以周貧每歲訖無餘輙復繼¶
焉有假貸不責其償人有患難亟援之不待其請親友¶
過從欵洽無厭睦宗和族恩義逾篤然于教子孫則一¶
以嚴毅子三人垂白侍側不假辭色遇諸卑㓜隨事箴¶
戒肅然栗然無不拱服見之者卒能銷沮其奢豪蕩泆¶
之心而即之者熏炙其温厚和平之氣嗚呼老成邈矣¶
典型猶存晚生後進豈不獨有聞風而興起者乎先生¶
祖塋故在郭北三里許塋側有田纔數十畝始自壯歲¶
<pb:KR2g0038_WYG_033-19a>¶
經理開拓積五十稔至贏二頃營搆廬舎移家居之盖¶
舎在墓右居之左為祠堂三間其西北隅𦵏從姑洎外¶
母孫亦構堂三間匾曰雙節堂右有燕毛亭頥壽堂務¶
本堂大抵皆從樸素俾子孫可以世守故既植碑刻賜¶
勅其上復為規戒如世所謂遺言者勒之碑隂使頋諟¶
焉周匝墓廬環植果木竹樹動以萬計居嘗暇日曵杖¶
逍遥其間因自歎曰凡此墓業皆先世所有而失之者¶
于吾中葉僅能興復因取易復之六二中行獨復之義¶
<pb:KR2g0038_WYG_033-19b>¶
自號中復學者咸稱中復先生云先生博覽經傳而尤¶
熟于史為詩文冲澹簡易不事刻琢所著有中復存稿¶
休耕閒話至于篆楷書法亦臻其妙配嚴氏妾孫氏王¶
氏五男畏成謹嚴出黙孫出存王出二女孫男四綸經¶
維緯女三初先生之歸也畏方舉賢良為建寧府經歴¶
謹中鄉薦任贑州府通判獨成侍左右未幾畏亦謝事¶
歸比先生沒而謹亦致仕鄉人榮之畏敦尚古道行已¶
接物動必以禮人謂其綽有父風先生既卒之明年十¶
<pb:KR2g0038_WYG_033-20a>¶
二月某日其諸子奉柩𦵏所居杜巷村先塋之次今十¶
年矣建寧頃持其從弟知灤州鼐所述来属銘惟吾兩¶
家居同里閈先君子長公一紀嘗同仕于朝同歸老于¶
家而予亦從其諸子逰篤世契故不辭其請而序以銘¶
之銘曰世降俗偷士鮮聞道與時推移出處異操維公¶
卓然古訓是師徳義孔時窮養逹施任有偉蹟帝有寵¶
賚歸不待年惟義所在杜巷之圃林木茂繁相羊扶攜¶
亦蕃子孫亦有世禄以供滫瀡壽考令終俯仰無愧封¶
<pb:KR2g0038_WYG_033-20b>¶
域隠隠其安其藏盟誓耿耿有碑其旁咨爾後人毋食¶
是訓嗚呼先生無窮之聞¶
　¶
　¶
　¶
　¶
　¶
　明名臣琬琰續録卷九¶
