# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.202510
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷十四
<pb:KR2g0038_WYG_014-1a>¶
欽定四庫全書¶
　明名臣琬琰録卷十四¶
　　　　　　　　　　　　　明　徐紘　撰¶
　　河間忠武王張公神道碑銘　　　楊士竒¶
王諱玉字世美姓張氏世家河南開封之祥符曽祖某¶
祖某父天祐皆追封榮國公曽祖妣某氏祖妣劉氏妣¶
王氏皆追封榮國夫人王初仕元為樞密知院已而灼¶
知天命洪武乙丑自拔来歸我太祖髙皇帝禮遇甚厚¶
<pb:KR2g0038_WYG_014-1b>¶
玉感奮思效戊辰従征漁海子哈勒哈之地以功授濟¶
南衛副千戸又従勦布昆特穆爾至延安延州還陞明¶
威將軍安慶衛指揮僉事庚午從征永順散毛諸洞辛¶
未逐北敵之侵邊者至鴉寒山而還調燕山左䕶衛癸¶
酉追敵之黒松林甲戌征野人等處陞都指揮同知戊¶
寅朝廷用讒加兵親藩事急太宗皇帝不得已舉靖難¶
之師帷幄謀畫悉以任玉玉推誠致慮夙夜不懈事¶
可否進止衆論紛紜未定者玉正色數語決之咸中機¶
<pb:KR2g0038_WYG_014-2a>¶
宜故凡舉措必資於玉首用玉策辱北平九門撫順討¶
逆三日城内外悉定師將南出玉曰不先定薊州將為¶
後患薊平餘不足平時薊守州馬宣謀起兵迎拒上命¶
玉討之玉至諭之不下環城攻之宣率衆出戰遂執宣¶
殺之并執指揮毛某玉知其可用釋不殺送詣北平遂¶
撫集軍民是夜急趨遵化豫戒將士止殺曰師行以得¶
民心為本遂簡敢勇士四鼓登埤開其城門將士皆入¶
城中始覺守將率衆拒戰執其將斬之餘不傷一人將¶
<pb:KR2g0038_WYG_014-2b>¶
吏悉隨玉上謁遂移師永平密雲皆望風輸欵從至灤¶
河玉進曰都督潘忠楊松在莫州阨吾南路宜先擒之¶
上悦遂親發兵命玉為先鋒用其計取涿州雄縣生禽潘¶
楊時長興侯耿炳文率兵二十萬屯真定玉自請往覘¶
之還言軍無紀律且其上有敗氣無能為上至無極以¶
敵衆我寡欲試諸將勇怯召問今舉兵所向且度可必¶
勝否衆未有適説玉曰今當徑趨真定彼雖衆然新集¶
未齊我軍乗勝一鼓可破之上曰玉言合吾意吾倚玉¶
<pb:KR2g0038_WYG_014-3a>¶
一人足辦明日抵真定接戰耿炳文大敗幾被擒獲其¶
左副將軍馬都尉李堅石副將軍都尉甯忠及督都顧¶
成等斬首三萬餘級獲馬二萬復敗安陸侯吳傑軍上¶
召玉諭曰汝之功也非汝與吾意合不及此永平馳報¶
江隂侯吳髙等以遼東兵攻圍城急又諜報曹國公李¶
景隆引兵數十萬將攻北平城上與玉謀先援永平既¶
至髙等望風棄輜重遁玉從上追之斬獲甚衆玉言大¶
寜去此不逺請移軍襲之可免後顧從之遂從攻大寜¶
<pb:KR2g0038_WYG_014-3b>¶
自辰至午城破斬其都指揮朱鑑執都指揮房寛下令¶
安撫城中頃刻而定北平報李景隆兵圍城遂旋師玉¶
請先攻其營然後歸援從之徑擣景隆營大戰三日城¶
中亦鼓譟出表裏夾攻景隆軍不支大敗遁去從攻廣¶
昌蔚州進攻大同悉下諜報景隆收潰散卒號百萬且¶
復至玉言兵貴神速先事者勝請往駐白溝河以逸待¶
勞可必勝也上命玉率衆馳往駐三日景隆兵至玉以¶
精騎馳擊之斬馘無算景隆復大敗收餘卒退保濟南¶
<pb:KR2g0038_WYG_014-4a>¶
乗勝追擊圍其城既而解圍還攻滄州獲其大將徐凱¶
進攻東昌敵列陣決戰上以數千騎繞出陣後敵圍數¶
匝上以衝擊而出玉不知上所在突入敵陣大戰連殺¶
百數十人玉亦被創而歿十一月二十五日云春秋五¶
十有八上哭之慟既旋師諸將皆侍語及東昌事上曰¶
勝負兵家常事不足計所恨艱難之際失張玉良輔吾¶
至今寝不帖席食不下咽隕涕不已諸將皆泣上既正¶
大統行報功之典顧侍臣曰張玉才備智勇論靖難功¶
<pb:KR2g0038_WYG_014-4b>¶
當第一惜其蚤歿贈奉天靖難推誠宣力武臣特進榮¶
禄大夫右柱國追封榮國公諡忠顯進封其三代考妣¶
仁宗皇帝在春宫數與侍臣言張玉識見謀畧卓然老¶
成非諸將所及且端方匡直之益誠難得也既嗣位加¶
封河間王改諡忠武告於廟以配享太宗親製祭王之¶
文有秉義懐忠一心為國靖難之際發謀奮勇百戰當¶
前所向風靡大功垂成挺身陷陣惟義所在視死如歸¶
忠精貫於星日功烈揚於竹帛之褒盖王為人莊重果¶
<pb:KR2g0038_WYG_014-5a>¶
毅涉獵書史明其大義而識慮髙逺治家禮法秩然奉¶
命行師紀律嚴肅與士卒同甘苦未嘗妄戮一人毎語¶
麾下曰為將當濺血戰袍流芳汗簡葢其殉國之志素¶
定古名將何過焉配王氏樞密院判執中之女累封王¶
夫人子男三長輔起武功累進奉天靖難推誠宣力輔¶
運佐理武臣特進光耀大夫左柱國英國公太師監修¶
國史知經筵事功徳茂碩為國元臣次輗神策衛指揮¶
使次軏錦衣衛指揮同知女一永樂中冊為貴妃孫男¶
<pb:KR2g0038_WYG_014-5b>¶
六長忠授勲衛次鑑次瑾次斌次集余陪太師公在史¶
館經筵久以余永樂洪熙從臣實聞二聖所嘗論王者¶
應銘神道之碑乃敘而銘之銘曰文皇奉天中興邦國¶
桓桓忠武奮起羽翼帷幄密勿長策深畫上契淵衷魚¶
水之得義旗肇舉仗劍先驅&KR1025;城九門功其權輿取薊¶
遵化如探穴雛執其抗鋒摧朽折枯龍馭既南大斾在¶
前連下雄鄭遄奮常山長河無險鐵城不堅撫降殱逆¶
徳威並宣決志敵愾遑恤厥躬精誠貫日勁氣吐虹聊¶
<pb:KR2g0038_WYG_014-6a>¶
城之鏖髮忽上衝先軫戰旗千載一忠王勞在國王績¶
在史王嗣象賢益閎以偉帶礪山河廷有明誓清廟陟¶
配逾千萬祀¶
　　成國朱公東平武烈王神道碑銘　楊士竒¶
天命仁聖為下民主必生文武材畧恢傑𢎞偉之士為¶
之輔翼相與協力一心靖暴亂致治平以建非常之功¶
夫肇創之績難矣中興尤非易也故前史賛勲臣率以¶
肇創中興並言若我太宗文皇帝龍興北藩安社稷於¶
<pb:KR2g0038_WYG_014-6b>¶
將危保皇業於永固其功葢又有難者以一隅之衆而¶
應四方强盛之敵靡堅不摧靡剛不馴固自天之所定¶
亦必有材畧恢傑𢎞偉之佐以效夫疏附先後奔走禦¶
侮之能是以大功之成勃然莫之能禦也若時東平武¶
烈王其偉然特出者乎王姓朱諱能字士𢎞世家鳯陽¶
之懐逺曽祖考某妣某氏祖考某妣某氏父亮從太祖¶
皇帝征伐有功累陞武毅將軍燕山中䕶衛副千户謹¶
持行善撫士有譽於時母某氏王生有令質自少喜讀¶
<pb:KR2g0038_WYG_014-7a>¶
書事父母至孝洪武甲戌襲父職事太宗皇帝於藩邸¶
小心慎恭未嘗少懈而撫恤下人一如其父甚為上所¶
信任朝夕侍不去側奉天靖難之師初興帷幄密議惟¶
河間忠武王與王預焉時北平三司之交搆造禍者王¶
與忠武建議率麾下首擒之遂奪城九門撫綏城内外¶
三日人心大定引兵攻薊州禽其將都指揮馬宣等遂¶
取遵化永平密雲從上攻灤河既還從充雄縣首破其¶
東門敵衆敗走追及於月漾橋執其總帥都督楊松潘¶
<pb:KR2g0038_WYG_014-7b>¶
忠等復追其餘衆于鄭州斬獲不可勝計乗勝長驅入¶
真定大敗長興侯耿炳文兵時王獨與敢死士三十餘¶
人追奔至滹沱河炳文衆尚數萬復列陣向王王奮勇¶
大呼衝入敵陣敵衆披靡自相蹂躙死者無算棄甲来¶
降者三千餘人上大悦賜書褒諭永平馳報汪隂侯吳¶
髙以遼東兵攻城急王從上赴援髙遁去王追及之多¶
所殺獲遂從定大寜戮其拒命撫輯其衆而還時曹國¶
公李景隆率兵攻北平城王從上至鄭村壩與景隆兵¶
<pb:KR2g0038_WYG_014-8a>¶
遇大戰敗之進攻其營又敗之景隆兵列營九門者連¶
敗之城中亦出兵夾擊景隆狼狽走王從攻廣昌蔚州¶
大同次第悉下景隆復收潰散之卒號百萬来攻上親¶
摧之王為前鋒午至白溝河敗其都指揮平安軍及申¶
又與敵兵戰大敗之明日王領左哨當前鋒又大敗敵¶
盡克其砦敵盡走保濟南王率衆迫之至鏵山敵嚴兵¶
列陣以待王連破之敵衆釋兵降者萬餘人王以聞上¶
悉撫而縱之葢自是敵兵戴徳皆願来歸無復鬭志然¶
<pb:KR2g0038_WYG_014-8b>¶
上得之即遣之不留王從攻滄州先破其東門入城斬¶
首六萬餘級敵震懼遂獲其總帥徐凱進攻東昌敵列¶
陣決戰上以數千騎出陣後敵圍上數匝王奮力翼上¶
以出進戰夾河王為竒兵先鋒大敗敵將盛庸兵又敗¶
平安兵於藁城追奔至真定戰其東門斬首萬餘級遂¶
彰徳及定州𠞰西水寨已而敗敵將李文於徳州遂克¶
東阿東平破汶上諸寨設伏淝河敗平安兵十萬餘進¶
戰小河為敵所乗稍却諸將遽請旋師獨王力勸上行¶
<pb:KR2g0038_WYG_014-9a>¶
曰用兵未必常勝豈可因小挫輒自沮項羽百戰百勝竟¶
亡漢髙屢敗而終興自殿下舉兵以来克捷多矣此小挫¶
何足置意但當以宗社為重整兵前進耳上撫掌歎曰爾¶
言深合吾意遂行至靈壁敵盛兵迎戰王先登陷陣大敗¶
之生擒其副總兵陳暉平安參將馬溥徐真及都指揮三¶
十餘人獲馬二萬敵衆死者屍蔽原野降者數十萬人悉¶
縱遣之進克泗州渡淮敗盛庸兵遂克旴𣅿下揚州從上¶
渡江入京師内難平諸王臣民推戴上承大統論靖難功¶
<pb:KR2g0038_WYG_014-9b>¶
王居首賜號奉天靖難推誠宣力武臣特進榮禄大夫右¶
柱國左軍都督府左都督封成國公食禄三千五百石子¶
孫世襲賜誥劵追封三代考皆成國公妣皆成國夫人永¶
樂二年命兼太子太傅四年安南黎季犛弑其國主毒虐¶
下民拒遏詔使數諭不悛遂𤼵兵討罪命王總兵佩征夷¶
大將軍印率左右副將軍左右參將及神機横海驃騎游¶
擊鷹揚五將軍兵八十萬討之瀕行上親送之龍江師至¶
廣西上顧侍臣曰朕夜察天象西帥有憂其朱能乎然能¶
<pb:KR2g0038_WYG_014-10a>¶
足辦斯事朕第慮氣候非其所習耳踰旬訃聞上震悼輟¶
視朝五日一時同王從舉義者永康侯徐忠等十數人皆¶
入奉慰上洒泣曰方艱難時協心一力相濟能其首也且¶
其素存心行事皆應逺到曷遽止此言已益酸楚左右皆¶
流涕莫敢仰視盖王至龍州嬰疾薨十月初二日也春秋¶
三十有七上親為文祭之宸衷悲愴溢於言表讀者皆為¶
泣下賻恤特厚追封東平郡王賜諡武烈并加贈其三代¶
皆王爵仁宗皇帝臨御特詔王配享太宗廟廷賜祭之文¶
<pb:KR2g0038_WYG_014-10b>¶
尤極褒重盖當時元功之首也王頎然魁碩勇力過人器¶
宇宏博知識髙逺雍容端重辭氣温裕廣坐羣議王折衷¶
之詞簡理當無不心服善馭將士教訓撫恤親若父子紀¶
律明肅無敢踰越毎遇勁敵大呼馳鬭以一敵百敵皆望¶
風辟易懐綏降附恩惠周至出謀制勝靡有遺策尤善用¶
才人卒歸心雖古名將不過是也葬昌平北澤山之原配¶
王氏屢封東平郡王夫人子男若干長男襲封成國公¶
太子太保孫男若干永樂初某侍講禁林凡軍國事預¶
<pb:KR2g0038_WYG_014-11a>¶
陪廷議恒與王接知之有素至是太保公屬書神道之¶
碑敬叙而為銘銘曰明聖之興天實命之必有名世輔¶
翼攸資文皇大聖奉藩恭恪天將啟之内難奄作有不¶
得已義旗載揚彬彬文武風雲奮興于時東平雄才𢎞¶
畧夜寐夙興宻待惟幄刈違撫順式宣徳音環城中外¶
有截一心金戈所向漁陽風靡永平不固大寧傾圯復¶
顧無虞前驅翩翩折朽雄鄭摧堅中山益都追奔滄州¶
殱逆咸奮先登電掃霆擊青齊既帖踊躍而南持志决¶
<pb:KR2g0038_WYG_014-11b>¶
徃宗社為心靈璧疾下長淮飛渡茫茫圻甸有迓無拒¶
大江無險内難廓清翼龍升御天開日明國有元良遂¶
兼儲傅端肅之行寛仁之度南交弗靖奉命徂征師未¶
出疆大星墮營天不愸遺堂柱遽仆帝聞䀌傷䘏與隆¶
厚忠存社稷勲載簡編偉哉嗣興顯顯象賢河山有誓¶
追崇有詔皇明萬年永配清廟¶
　　定西侯涇國武勇蔣公神道碑　　錢文通¶
蔣周公之𦙍以國氏漢末有諱子文者淮南人仕為秣¶
<pb:KR2g0038_WYG_014-12a>¶
陵尉逐盗至鍾山而亡大著靈異隆於祀典子孫散處¶
于淮代有聞人而公其裔也然未有如公之顯者公諱¶
貴字大富揚之江都人父從龍當元之季以義勇附太¶
祖起淮甸洪武十一年𨽻燕山中䕶衛侍親王之國即¶
太宗也公生有大志恒念父功屈人下甫冠即代後三¶
十一年舉義克雄縣攻大寧戰鄭村壩取廣昌蔚州白¶
溝河戰勝圍濟南囬取滄州戰夾河藁城克西水寨敗¶
敵將平安軍于肥河戰靈璧收泗州遂渡江入京師功¶
<pb:KR2g0038_WYG_014-12b>¶
成論次自十夫長陞至昌國衞指揮同知後征交阯四¶
征沙漠敗阿嚕岱于九龍口洪熈元年復至大松嶺禽¶
殺敵衆陞都指揮僉事調掌彭城衛事宣徳二年四川¶
松潘夷叛以公充右叅將率兵捕之首募鄉道從東路¶
險絶處攀縁而進賊驚曰兵從天上來耶一日戰十數¶
合以全勝聞賜𠡠有奪橋斬關如古良將之譽明年陞¶
都指揮同知鎮守宻雲諸闗畨夷復叛仍充叅將討之¶
尋陞左軍都督僉事充副總兵公謂夷性變詐非長驅¶
<pb:KR2g0038_WYG_014-13a>¶
撲滅患未可弭乃大閱士連破黒虎等四十餘寨斬首¶
千五百級生禽稱是投崖箐死者無算夷遂寧謐賜𠡠¶
奬諭陞都督同知充總兵官佩平蠻將軍印鎮守其地¶
凡事有利害悉奏罷行之就威州千户所建州治興儒¶
學使知所教列屯而耕易木柵以從逺近堡壘相望使¶
知所守廪庾以足人心大安正統改元召還陞右都督¶
時西儌偽王阿勒坦等冦丼凉邉將屢失利命公佩平西¶
將軍印率京營五千騎征勦凡陜西及丼肅凉州等處¶
<pb:KR2g0038_WYG_014-13b>¶
官軍悉聽莭制兵至鎮畨出魚兒海子哨還時部長巴¶
圗博囉率衆犯莊浪公命將禦之生縛博囉等百餘人¶
諜報阿勒坦屯伏河西遂躡踪倍道至亂山奮勇衝入且¶
追且殺至石城泉斬首二百餘盡獲其馬駝衣械時有¶
逃奴來言阿勒坦所在公議即徃副將李安沮之公㧞劍¶
厲聲曰汝任邉寄肉食且數年坐視其縱横不制尚掉¶
三寸舌以撓我師敢復諫者死乃䇿馬前馳見賊遂整¶
陣而前生禽男婦數十人送營諜復知其不逺令軍士¶
<pb:KR2g0038_WYG_014-14a>¶
疾走至烏魯斯猝見彼牧馬遂約衝馬羣以鞭擊箭櫜聲¶
驚之馬盡佚敵既失馬皆挽弓歩戰不决既令衆躍馬¶
揮刀齊入以旗牌手督之遂大㨗内擒一畨譯審自石¶
城泉敗衂止餘八百精勇者公得其情乃分為掎角勢¶
列五百騎為左右翼縱百騎登髙峻疑之既遇賊夾擊¶
轉戰逾九十里阿勒坦窘死西土遂寧㨗聞遣中官齎綵¶
段白金宴勞封奉天翊衛推誠宣力武臣特進榮祿大¶
夫柱國定西伯食祿千二百石給世襲誥劵封追其曽¶
<pb:KR2g0038_WYG_014-14b>¶
祖三公祖八公父從龍皆定西伯曽祖妣楊祖妣杜妣¶
程皆伯夫人留鎮甘凉四年召還以雲南麓川宣慰思¶
任發屢㓂邉六年命公充總兵官佩平蠻將軍印賜蠎¶
袍銀盔甲以行公與總督兵部尚書王驥至雲南衆謂¶
瘴𤼵不宜進公謂尚書曰賊毒吾民甚可坐視耶遂遣¶
兵勦之賊勢稍却師集金齒分三路進而公與尚書從¶
中路合上江兵夾攻㑹南風大作縱火四焚矢石俱下¶
如雨公乃擐甲鼓勇而前賊大潰斬首一萬餘級地盡赤¶
<pb:KR2g0038_WYG_014-15a>¶
移屯騰衝賊據木籠山為連寨環山塞流又驅象為陣¶
合數十萬人于馬鞍山公悉破之勢如拉朽直擣巢穴¶
蕩無遺氛賊父子僅以身遁凱還詔户部侍郎王質持¶
羊酒迎犒臨清至則上親慰勞遣中官賜金幣羊酒于¶
家擇日御奉天門設教坊樂部勞平夷功陞定西侯三¶
代考妣復封如其爵賊父子既遁聞被擊于𬗟甸八年¶
命公與尚書下緬取賊仍寵賜以行時𬗟人數報送¶
至而濳以金樓船載賊離五十里而不至尚書謂公曰¶
<pb:KR2g0038_WYG_014-15b>¶
此紿我也遇江則絶我歸路且瘴癘將𤼵不垂此而翦¶
之可乎于是誘緬人聽賞公則徃焚其舟大戰一晝夜¶
其賊首已先去賊子思機發之在孟牙者亦遁去盡俘¶
其妻孥象馬以還破其寨二百餘處𤏡夷遂平九年還¶
上復親宴勞加禄二百石賜白金百兩綵段十表裏楮¶
幣一萬貫金酒器二副鞍馬一疋以寵異之公之子雄¶
見賊去亟率漢逺官軍三十人追殺不及而賊已阨其¶
後衆寡不敵某日刎沉于江時年二十四其十人亦從¶
<pb:KR2g0038_WYG_014-16a>¶
之死上嘉其忠勇贈懐逺將軍彭城衛指揮使十二年¶
烏拉遣使來朝諜者知托克托布哈及額森候使回即分¶
兵入冦上命公總兵禦之公至境嚴耀威武遂引去召¶
還嘉勞甚至十四年正月二十一日忽感風疾薨于家¶
距其生洪武庚申十一月二十九日享年七十訃聞上¶
震悼罷朝遣禮部尚書胡濙等諭祭前後十四壇及賜¶
齋粮孝布明器等物追封涇國公謚武勇命工部營兆¶
域于榆河鄉泥井里先塋之次而以其年七月六日葬¶
<pb:KR2g0038_WYG_014-16b>¶
焉既𦵏越月衛喇特復冦遂有土黙特之變使公在豈遽¶
至是哉其冬以公之孫琬襲爵掌左軍都督府事成化¶
初佩平羌將軍印充總兵官節制丼凉諸軍既而守備¶
南京管中軍都督府事忠毅簡亮克繩祖武而雅好文¶
學逹古今事變為時所倚重父𦵏後二十五年而隧道¶
之碑未立琬状公勲續來請予雖不獲接公然慕公¶
望久矣而與嗣侯交且久聞公性淳厚體貎豐偉平居¶
謙退如不能臨陣則奮勇敢前以一當百故起自徒歩¶
<pb:KR2g0038_WYG_014-17a>¶
建立殊勲追封三代列爵五等與國咸休也可不載諸¶
聲詩勒諸金石而使之顯示永久哉初公娶李繼李皆¶
贈封侯夫人子男五長義患足疾以琬封定西侯後公¶
七年卒次即雄次謙次讓次諫女五長適杭州前衛指¶
揮使李剛次適宻雲衛指揮使劉容次適後府左都督¶
長子馮㤗次適羽林前衛指揮使李秀次適富峪衛指¶
揮使張勇孫男五長璟蚤卒曰琬曰琰曰瑾曰瑜女五¶
武強伯楊能㑹昌長子孫璉永庸侯長子徐昌道化衛¶
<pb:KR2g0038_WYG_014-17b>¶
指揮使張璵其婿也銘曰皇明開天六合重輝繄惟蔣¶
公世際龍飛起自淮甸繼奮燕山義旗所指克濟于艱¶
天位既正屢進其職從定交南復征迤北維彼北方擾¶
我邦坰公徃禦之西凉以寧蕞爾麓邦負固連釁公復¶
勦之南荒以順爰自左樞超登五爵貂蟬峩峩為時李¶
郭龍章鳯誥三代同封鐵劵金書世永彌崇公之忠勇所¶
向無敵三邉之靖式昭帝極茂績方殷公忽長逝天子¶
興嗟有贈有諡有祭有𦵏有爵有嗣詒孫有謀以燕翼¶
<pb:KR2g0038_WYG_014-18a>¶
子生榮死哀時孰儷焉公雖云歿遺風凛然榆河之鄉¶
泥井之里琢石刻詞以彰來裔¶
　　翼城侯孫公神道碑銘　　　　　　楊　榮¶
世之宏傑英偉之士遭遇聖明屢建勲績致有名爵老¶
而復能感激思奮竭忠賈勇力效勞勩𢎞濟艱難其光¶
烈著于當時聲華及于後世者吾于故應城伯孫公見¶
之公諱巖字(闕/)　世家鳯陽之于皇里曾大父某大父某父¶
重四三世皆務本力穡周貧恤患鄉以善人長者稱母¶
<pb:KR2g0038_WYG_014-18b>¶
周氏有懿徳公生元至正己夘十一月十有一日㓜時¶
有術者異其狀謂其親曰是兒不凡宜善視之既長性¶
豪爽膂力絶人輕財好義為族里愛重元季兵興仗劔¶
歸太祖髙皇帝于淮甸在軍中以驍勇聞巳未從渡江¶
克采石定金陵取兩浙自是南取江廣北定中原咸與¶
有功擢金吾左衛百户調守鳯陽已而陞武徳將軍燕¶
山中護衛正千戸洪武庚申從太宗皇帝之國于燕公¶
誠直不欺甚見親信藩國之事多委任焉乙亥公引年¶
<pb:KR2g0038_WYG_014-19a>¶
致政而以子亨代己夘太宗舉義靖難以公宿將知兵¶
特起守通州是嵗南兵大至城圍數周起土山臨城攻¶
西門燬樓堞公率衆極力捍禦城頼以完未幾兩軍合¶
戰公操戈身先士卒大呼䧟陣士氣争奮追奔逐北斬¶
馘不可勝紀得饋運船三百餘艘貲粮無筭以功陞明¶
威將軍指揮僉事仍鎮通州辛巳兵復至攻城益急公¶
勵將士登城力戰矢石交下敵乃退走論功陞都指揮¶
僉事壬午春南帥平安督遼東兵十餘萬偪城公語將¶
<pb:KR2g0038_WYG_014-19b>¶
佐曰彼衆我寡若城守不出自示弱也不若及其始至¶
而擊之彼必敗亾乃率敢死士數百犯其鋒而城上亦¶
合勢大譟安衆大潰自是敵兵無復來攻者是嵗六月¶
太宗入正大位以通城屏蔽冀方使六師南進而無北¶
顧之憂者皆公之功于是進封奉天翼衛宣力武臣特¶
進榮禄大夫柱國應城伯嵗食禄千石給誥劵子孫世¶
繼自曽祖考而下勲號諸爵皆如公封曽祖妣而下悉¶
贈夫人永樂戊戌六月二十日以疾卒于正寢享年八¶
<pb:KR2g0038_WYG_014-20a>¶
十訃聞太宗悼念不已命有司給棺殮治墳塋遣官致¶
祭贈翼城侯謚威武嵗十月𦵏通州東馮家村之原配¶
劉氏封夫人先公卒子男六曰亨曰忠曰旺曰喜曰泰¶
曰榮亨由都指揮僉事襲公爵女二長適武徳將軍正¶
千戸徐亨次適昭勇將軍指揮使房斌孫男十五人英¶
傑敬玘貴瑀琳勉斌建禮智綱雲綸英襲父爵早世傑¶
今嗣為應城伯孫女十四人一適太師英國公男忠一¶
適金吾衛指揮桑華餘㓜在室曽孫五人公歿塟二十¶
<pb:KR2g0038_WYG_014-20b>¶
有二年傑奉公之事行謁予告曰傑頼先祖餘休嗣膺¶
封爵顧墓道之碑未立無以昭功烈垂不朽乞不靳而¶
畀以文庻後世子孫知先世成立之難兢愼自持不敢¶
廢墜厥家予昔獲侍太宗左右備悉公之勲績有可書¶
者今傑又具述公始終之詳謁請益堅義不容辭乃叙¶
次于右而系之辭曰明明太祖順天應人舊自淮甸汛¶
掃烟塵公于是時仗劍來附從多羣雄克用其武功成¶
位升弗究厥施武徳之階養鋭蓄威太宗龍潛天鑑明¶
<pb:KR2g0038_WYG_014-21a>¶
徳内難搆興皇恕斯赫乃張義旗乃舉義師起公于家¶
知公有為言言通城寔國屏蔽命公鎮之邦域之計維¶
公桓桓振我師干士勇民和戰克守完東兵之來其勢¶
十倍薄而擊之一鼓而潰京師既寧四方既平皇命報¶
功顯爵是膺礪山帶海金書鐡劵子孫繩繩碩大蕃衍¶
維公之功惟皇之徳世其承之有永無斁馮村之原峨¶
峨穹碑用詔後人刻此銘詩¶
　¶
<pb:KR2g0038_WYG_014-21b>¶
　¶
　¶
　¶
　¶
　¶
　¶
　¶
　明名臣琬琰錄卷十四¶
