# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.145734
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷十二
<pb:KR2g0038_WYG_036-1a>¶
欽定四庫全書¶
　明名臣琬琰續錄卷十二¶
　　　　　　　　　　　　　明　徐紘　撰¶
　　恭順侯忠壮呉公神道碑銘　　　李　賢¶
天順辛巳逆賊曹欽謀為不軌潜俟七月二日早朝入¶
内為亂恭順侯呉公先於是夜一鼓聞之即與其弟廣¶
義伯琮約總兵懐寜伯孫鏜走詣長安門告變於是禁¶
門不啟賊計遂窮舉火燒禁門公等率兵勦殺奮不顧¶
<pb:KR2g0038_WYG_036-1b>¶
身賊雖誅滅公已捐軀矣嗚呼先機告變公之忠也殺¶
賊喪元公之勇也然則逆賊之敗豈非公之功乎皇上¶
聞公之殁哀悼殊深輟視朝一日追封涼國公謚忠壮¶
凡秘器諭祭賻儀之𩔖悉從厚典復命有司為之營塚¶
壙以安塟之葢痛念勛戚之臣為社稷而死故報功之¶
典倍蓰尋常也既而琮詣予泣且告曰先兄不幸殁於¶
鋒鏑兹欲立石墓前以白於世非先生之文不可辭弗¶
獲按通政司叅議趙君昻之状公諱瑾字廷璋其先西¶
<pb:KR2g0038_WYG_036-2a>¶
涼人祖諱允誠永樂中累以戰功封恭順伯父諱克忠¶
嗣伯爵洪熙初以戚里恩進封恭順侯正統甲子以征¶
敵功加太子太保己巳秋禦敵北邊力戰而死追封邠¶
國公謚壮勇母楊氏封邠國夫人叔父克勤官至左軍¶
都督府左都督亦同兄没于陣追封遵化伯謚僖敏公¶
生而英銳襟度爽闓親賢好善未嘗以門第驕人以故¶
縉紳士大夫樂與之游相與議論古今講說道義而公¶
頗能識其㫖趣尤閑武藝精騎射方其父叔禦敵之際¶
<pb:KR2g0038_WYG_036-2b>¶
公亦在陣中發矢射敵洎父叔矢盡而亡公始就執其¶
部長念公忠義之後釋之乃還京遂嗣父爵天順改元¶
皇上復位公以勛戚隨侍應對稱㫖自是日備顧問賚¶
予甚厚尋命理左軍都督府事公益感激夙夜效勤一¶
遭變委身則其允蹈忠義視乃父乃叔為無媿矣公生¶
於永樂癸巳十二月一日享年四十有九配李氏故¶
㑹寜伯之女有淑行封侯夫人生子男三長曰鑑次曰¶
鏞次曰錫卜以是年八月日塟公於順天府房山縣之¶
<pb:KR2g0038_WYG_036-3a>¶
新荘從先兆也銘曰世禄之家忠義無幾有若呉門展¶
也無比彼美忠壮虎視耽耽遵化之姪邠公之男忠以¶
捐軀壮以禦侮相繼如歸光昭中土飭終追榮惟帝之¶
恩非帝之私惟以報勲闃矣泉宫西山之麓秘器旅陳¶
穹碑載陸仁者有後公則成仁銘以貞之可千萬春¶
　　左都御史冦荘愍公神道碑銘　　李　賢¶
都御史乃紏慝䋲違之任總憲度肅百僚權奸之所最¶
忌者冦公居是職五年矣持法嚴明見逆賊曹欽父子¶
<pb:KR2g0038_WYG_036-3b>¶
兄弟恣意妄為乃率御史劾之欽等遂行反逆首害公¶
賊雖誅㓕公命殞矣朝廷震悼特贈少保謚莊愍加賜¶
賻儀遣官諭祭令有司為營安塟葢深念任事之臣遭¶
此凶禍而恤典宜厚也其子林泣且告曰先人不幸勿¶
獲全歸而墓石之銘不可以無託敢固以請辭勿釋按¶
知府張祝状公諱深字文淵其先山西渾源人世多顯¶
宦曽祖廣仕元為提舉有才行見寵於世祖為擇宣寜¶
縣黒虎鎮之乾河里俾居之至國朝洪武初以閭右給¶
<pb:KR2g0038_WYG_036-4a>¶
省檄過保定唐縣止連順庄見其風土之美因占籍焉¶
今為保定人祖彦和父禮俱以公貴贈資善大夫都察¶
院左都御史祖妣宋氏妣李氏俱贈夫人公自㓜警發¶
永樂中為郡庠生上言時務朝廷竒其人召入胄監時¶
山東要路軍需錢榖有弊政遣中貴人陳保孫往亷之¶
求國子生精敏者同事得公甚喜宣徳初擢刑部主事¶
有勤能之譽尋陞員外郎丁外艱服闋復任益盡心刑¶
獄凡疑獄人不能辯者必屬公正統甲子用執政薦陞¶
<pb:KR2g0038_WYG_036-4b>¶
山西按察司副使時天乆不雨朝廷念刑獄有寃抑者¶
持委公錄山西諸郡大辟囚公察其情有矜疑者五十¶
餘人悉奏釋之又上邊務數十事多見采納丙寅四川¶
松潘夷不靖守臣請出師勦之朝廷念撫治者非其人¶
乃命廷臣推有風力者僉謂公可即日召至京師拜都¶
察院右僉都御史以往遂破賊寨擒其渠魁送京師諸¶
畨讋伏獻盔甲刀劍三千童男三十七人駿馬四百餘¶
匹繼後入貢不絶公暇則撫恤士卒相地要害築闗堡¶
<pb:KR2g0038_WYG_036-5a>¶
城池六十處道路險峻者咸削之平以便儲運畨夷酋¶
長或率其黨來見公宣布朝廷威徳且諭以享福之道¶
莫不感化地方底寜朝廷嘉公之能進左副都御史加¶
食二品祿綵幣白金之賚甚厚一日得母報平安書潸¶
然出涕曰老母在堂久曠定省安能為懐即上章懇乞¶
終養朝廷優詔慰而留之景泰辛未召公還特加奨勞¶
畨人乞留者十有七奏不從未踰月提督遼東軍務缺¶
人廷議復屬公遂假公以便宜之權賜白金綵幣慰勉¶
<pb:KR2g0038_WYG_036-5b>¶
以往公至遼左威名益振乃積糧練兵畫防禦守備之¶
計中外守臣咸敬畏之海賊李福挾妖術以惑山東之¶
民聚衆萬人公得報畧不改容乃親率數百騎直抵海¶
州遣都指揮周英授以成算捕之遂獲千餘人公詰其¶
其造亂之由得首惡者二十餘人械至京師餘皆釋之¶
景泰甲戍北敵入境㑹總戎得公所議廵邊之䇿因其¶
勢便遂斬首七十餘級獲馬六百餘匹公在邊嵗乆思¶
親益切或與同事者及母老輒流涕終日不食累上章¶
<pb:KR2g0038_WYG_036-6a>¶
乞歸不允丙子得還京議邊事時母年九十有四已感¶
風疾曰吾得見吾兒即暝目矣公悲泣懇求歸省至家¶
母一見而逝公哀毁踰禮朝廷起公復任乞終制章凡¶
三上不允天順改元皇上復位乃許公終制時臺長缺¶
人思臣僚中老成剛勁無踰公者起復公視事進左都¶
御史公威望日隆百僚敬惮上深嘉之寵賚優厚嘗召¶
公咨訪政務但加老字於姓上呼之而不名葢重公也¶
公天性至孝雖居顯仕惟以不得養親為歉諳於世故¶
<pb:KR2g0038_WYG_036-6b>¶
凡本朝舊典歴歴能記聼獄果斷人服其明未老即以¶
家事付林綜理曰吾受朝廷重託惟職務是盡餘不恤¶
也生於洪武癸酉五月七日没于天順辛巳七月二日¶
得壽六十有九配李氏累贈夫人生子男三長即林國¶
子生次彬次桂卜是年十一月二十四日與夫人合塟¶
於連順西岡之陽銘曰惟錐在囊脫頴斯見惟楠在壑¶
昻霄可羡彼物且然而况於人惟人之傑衆孰與倫侃¶
侃㓂公早有大名敭歴仕途才智首稱兩鎮邊陲邊塵¶
<pb:KR2g0038_WYG_036-7a>¶
不揚入總臺憲大振朝綱賊奸忌之竟為所害恤典有¶
加遺澤未艾惟孝與忠在公則崇有志不餒名位攸隆¶
墓碑峩峩昭此行實永悶泉臺曷其有極¶
　　姚冢宰誄并序　　　　　　　　楊守陳¶
成化九年二月九日太子少保兼吏部尚書桐廬姚公¶
薨于長安里第其子兵部郎中璧奉柩以歸嗚呼哀哉¶
公諱䕫字大章正統中鄉試省試皆第一遂為進士擢¶
吏科給事中英廟北廵國勢方岌岌羣臣議尊景㤗帝¶
<pb:KR2g0038_WYG_036-7b>¶
公賛其决敵犯都城召遼宣二藩掎角敵駭而遁公預¶
其謀超陟南京刑部右侍郎轉禮部被命考官雲南三¶
載奏績留任禮部景㤗帝疾甚其部之長在告公强之¶
出率百官詣闕問安退集東閣公倡言復太子衆翕然¶
議定俄而英廟復位時方征苗又誣獄連襄府懼有變¶
廼詔班師慰王中外大安葢公之䇿也既而不悅於用¶
事者復遷南京無何上思其忠驛召至京拜禮部左侍¶
郎轉吏部尋陟禮部尚書國家頻歳多吉凶大禮或常¶
<pb:KR2g0038_WYG_036-8a>¶
或變公皆㨿古酌今裁定允當嘗知貢舉剗革舊弊有¶
得士之稱今上嗣統之初及戊子星變及慈懿太后之¶
塟公皆草疏率百官上之有曰節嗜慾以保躬修禮法¶
以齊家出入有妨燕遊有度官爵勿濫授金帛勿虚費¶
土木勿妄興齋醮勿頻設又曰均愛六宫以繁子姓親¶
决萬幾以臨臣民近君子逺小人皆人所不敢言者至¶
謂山陵宗廟聖孝所先綱常倫典國家攸重慈懿之塟¶
或違典禮在庭百辟将有言之宗室親藩将有言之天¶
<pb:KR2g0038_WYG_036-8b>¶
下后世将有言之能保将來無㩀禮而改正者乎世尤¶
傳誦其言拜吏部尚書繼加太子少保先是藩臬由臺¶
省㑹舉䑓省由天子親臨部僅選守令以下耳公至乃¶
悉委之連舉臺省藩臬十數皆稱職舉服其公明公益自¶
勵日思進賢退不肖以臻治平庚寅旱霾辛邜彗見壬¶
辰南方大水皆公上疏條陳天下大利弊乞行罷者以¶
十數多納而施行每議大典禮大政事衆環視莫敢先¶
或甲可乙否公徐一言以决上益信任嘗以災異兩乞¶
<pb:KR2g0038_WYG_036-9a>¶
歸不允比疾遣賜醫藥中貴遺牢醴既薨賜賻祭塟贈¶
榮祿大夫少保謚文敏嗚呼自古優于政者多劣于文¶
髙其名者或卑其位騁之前者槩蹶之後通于身者或¶
塞于子而公無一歉焉獨年齡未及乎耄朞勲業未臻¶
于極致故上下多悼惜之走也少欽英譽跂而望之長¶
挹令儀輙被知遇恒時觴咏笑談忘乎位與齒之懸也¶
孰謂公遽棄而殂哉哀嘆方殷而璧以誄請是安可辭¶
遂作誄曰越有大江其名粤浙怒潮驚濤轟霆湧雪其¶
<pb:KR2g0038_WYG_036-9b>¶
上羣山峥嶸嶻㠔紫葢錦峯富麗尤絶聚靈鍾神千載¶
一發篤生姚公間世之傑儀容魁岸識量廣恢鳥有鸞¶
鶴馬惟龍騋百氏淹貫六行且該瑚璉之器棟樑之材¶
鄉書省選連奪倫魁文播天下厥聲若雷遂登甲第在¶
中給事有皂其囊可否獻替大輅北廵儲宫猶穉國覬¶
長君社稷之利發言盈庭首䑕疑避公奮而前遂决其¶
議敵犯京城國若旒贅謀夫孔多将怯兵脆公請發¶
符窺間遣銳徴兩藩兵刻期並萃掎而角之其畏勿斃¶
<pb:KR2g0038_WYG_036-10a>¶
先聲所臨電閃雲際敵聞震驚遁返荒裔錯節既遇利¶
器廼稱擢居重任舊都亞卿用刑惟恤典禮惟清察官¶
遐逖黜陟幽明入奏厥績留居于京不擇夷險以篤忠¶
貞倡議復儲獻謀安荆視竈弗媚復南其行不逺而復¶
天寵薦増遷儀天官陟大宗伯恭敬神祗柔撫邉磧先¶
帝陟天嗣皇登極大禮便蕃動皆中式一生禮闈令行¶
弊革奸倖既驅譽髦斯得屢草章疏以率羣辟並拜偕¶
進匪朝伊夕自内而外鉅細休戚備談極陳以匡聖徳¶
<pb:KR2g0038_WYG_036-10b>¶
暨論山陵明盡懇直上囘天心卒正兆域進位冡宰寅¶
亮天工内自卿署外達藩邦下逮胄子小大窮通孰哲¶
孰否疇勤疇傭旌别進退衡平鑑空誓登英傑驅去妄¶
庸庶官稱職民安嵗豐時多災異公心忡忡屢獻大計¶
以輸至忠豈其憂瘁竟殞厥躬嗚呼哀哉昔歳有彗西¶
及台衡去冬長至天雨水氷何期妖孽殱我老成訃聞¶
於朝哀極聖情贈諡祭塟賜&KR0608;與并百卿辟士長嘆失聲¶
姻戚舊故雨涕填膺昔余髫齔已知公名長而翹企鳯¶
<pb:KR2g0038_WYG_036-11a>¶
凰星景壮登翰苑幸挹儀刑髙位宿齒奨掖後生𢋫歌¶
酣嬉懽若舊盟六元方㑹一老遽薨俯仰今昔能不淚¶
零嗚呼哀哉憶公立朝百僚之上屹若泰山萬峯環¶
向奄云其頽衆所安仰國有大事事有大疑衆皆視公¶
金鼓蓍龜遽云徂謝其疇之歸崇善應變丸轉無滯𤦺¶
有竒骨可屬大事公最似之今也則逝相條便宜宣帝中興¶
沆陳災異米真守城公将五之今歸于㝠萬方元元誰¶
恵誰撫九重穆穆孰匡孰輔如何昊天勿吊下土嗚呼¶
<pb:KR2g0038_WYG_036-11b>¶
哀哉吉日攸召靈輀咨行祖奠載道執紼傾城素驥蹢¶
躅丹旐悠揚春雲慘淡旭日凄涼𣺌𣺌長路蕭蕭故鄉¶
黄腸下定玉樹埋藏佳城欝欎畏夜茫茫芻狗灰㓕石¶
麟蘚荒寒露碧草悲風白楊鴉啼狖嘯狐狸跳梁雍門¶
之言萬古悽愴嗚呼哀哉¶
　　吏部侍郎范公墓誌銘　　　　　　　楊守陳¶
公諱理字道濟一字士倫號省菴宋太𫝊覺民之後世¶
居台州自臨海徙天台又九葉矣祖諱彦善考諱起宗皆¶
<pb:KR2g0038_WYG_036-12a>¶
㠯公貴贈正奉大夫正治卿貴州左布政使祖妣陳氏¶
妣潘氏皆贈夫人公少敏悟端凝佔畢一呻輙能記縣¶
官嘗以聖壽節習儀鼓吹旗仗喧簇塾小生羣往觀公¶
獨若無所聞坐誦不輟衆異之長為縣學生傳書工文¶
山畜水湧譽髦皆自謂勿如甫踰冠中鄉試第一㑹試¶
第三皆有文鋟之梓擢壬戌進士髙第宣宗嘗召進士¶
至齋宫親試用以得其才論公居第二賜白金五兩楮¶
幣五十緡既而例歸省還朝時重守令之選拜知江陵¶
<pb:KR2g0038_WYG_036-12b>¶
縣作榜文諭民懇切且明盡民口熟之縣當三方之衝¶
過客旁午公嚴禁令雖權貴無敢索一錢先是民累嵗¶
負租至十四萬都御史徴之嚴公㠯民貧不能償也乃¶
召将卒家之佃田號畸零戸者論之曰世言戸役既佃¶
田立戸而免役可乎遂定其等俾各出募役之米因以¶
償負租畢完且平訟謡勸樹畜䘏窮振弱禁奸招逋訪¶
孝子節婦及忠賢之裔謹學校正禮俗民慶未始得也¶
以舊令復遽去用薦知徳安府亦先榜諭吏民大率如¶
<pb:KR2g0038_WYG_036-13a>¶
江陵教養之政後悉踐其言毎歳必再按屬以省耕收¶
亷利弊每季必命題試諸生而第之抜其尤置府後堂¶
暇輙躬為其師道隨州民數百家田為楚府䕶衛所占¶
猶輸租公傋奏盡歸其田民感甚皆立主而生祀之滿¶
去以最異超陟福建布政使時大兵勦賊鄧茂七等公¶
司饋餉善調度兵皆給食民不加賦朝廷嘉其功賜綵¶
幣表裏各二楮幣千丁潘夫人憂起家拜貴州左布政¶
使初貴州草創即驛為布政司以夷之難擾也乆莫能¶
<pb:KR2g0038_WYG_036-13b>¶
改作公奏徙貴州前衛于他所以其地造司數百楹不¶
擾而就土官無訾勿能襲職者十五六公悉俾襲吏無¶
敢難常移文以通夷情間抗章以蠲逋稅餉兵春以糧¶
秋以銀便省漕四川湖廣饋糧貴州艱甚公俾代糧以¶
銀為之糴减時直十二貴民既獲利而川廣被惠尤漙¶
秩滿擢南京工部左侍郎南京創自國初嵗久凡百皆¶
敝葺造費鉅公不欲煩民廼請鬻蘆埸之新葦抽分局¶
之腐木辟碎嚴内府庫之苦𤨏布帛通售銀殆萬兩又¶
<pb:KR2g0038_WYG_036-14a>¶
請南畿獄囚贖者隨葺造所需而納于是自文廟宫殿¶
内外諸署城樓街表或造或葺動輙百千間既修廵狩¶
諸般數百兵食諸器數萬皆以次成而民不知又奏各¶
處饋南京糧者自船抵倉多所費毎米石費三斗請兵¶
就其船人支三月之餉官取費米嵗可萬石以備賑貸¶
從之果利尋轉南京吏部左侍郎考課公明百僚咸憚¶
之嘗請老至再不允滿考赴京途遇疾輿就其子進士¶
絪之第輙舉手加額曰無以報朝廷無以報朝廷遂薨¶
<pb:KR2g0038_WYG_036-14b>¶
成化癸巳五月四日也壽六十四上聞嗟悼命有司祭¶
塟之公配湯氏累封夫人先公卒塟于縣西長洋之原¶
公以薨之年某月某日合𦵏焉子男六長綗次即絪次¶
紈次曽同次昌齡䕃國子生次𤣥齡補縣學生女二人¶
孫男女十人公早孤事潘夫人孝處昆弟友居官清慎¶
忠勤凡政皆精慮而果行之一以惠利為主故江陵纔¶
七閱月而去之日民遮阻不克則奔餞數千里慟哭而¶
返少保楊文定公溥聞之曰世有為縣七月遽得民如¶
<pb:KR2g0038_WYG_036-15a>¶
此怡愉各書所薦皆公名馬公謂公賢而文宜督學之¶
職文定公曰縣既得民矣俾任民牧尤宜馬公諾合詞¶
以聞廼有徳安之陟逮其去徳安去貴州也民祖餞如¶
江陵尤甚徳安又勒去思碑于府治焉自庚戌逮今同¶
時軰行無在者巋若魯靈光之獨存而得業聞望隠然¶
動天下殆書所謂耆壽俊史所謂名大臣者其為文章¶
操紙筆立就率温厚坦明深切事理嘗著讀史補忘天¶
台要畧皆八卷詩經集觧三卷徳安府志丹台稿皆十¶
<pb:KR2g0038_WYG_036-15b>¶
卷藏于家絪将奉柩還塟乃具状泣請余曰先君治命固¶
㠯銘屬先生嗚呼余童而慕公壮被知愛深矣公嘗入¶
賀萬壽節退燕余第同燕者今戸部尚書兼翰林院學¶
士啇公故太子少保兼吏部尚書贈少保姚文敏公國¶
子生故盧君楷今余弟守阯凡六人皆浙觧元也三公¶
勲徳位望冠當世而公與文敏對居兩京天官豈惟淛¶
之儀固四海之表也今文敏殂矣公又繼之悲感可勝¶
道哉銘固晚生之職也况公治命其敢辭銘曰太公國¶
<pb:KR2g0038_WYG_036-16a>¶
齊簡禮從俗僅五月終報政何速公為江陵政非吕望¶
加其二月仁滂恵洋去不能馳穉耄遮阻執袪號啼如¶
子失母黄覇守郡治莫與夷及為丞相勲烈小虧公自¶
令長郡守方伯入副尚書居守是職材非偏長所在有¶
績于赫厥聲不損彌益晚秀獨掦行輩凋盡一老之遺¶
天胡不憗有馨其爼有澤其封皆帝之賜恩榮始終台¶
有赤城萬古赩只公之休光庶或與比¶
　　毛宗吉傳　　　　　　　　　　楊守陳¶
<pb:KR2g0038_WYG_036-16b>¶
毛宗吉餘姚人也名吉自少攻文學尚氣義言論侃侃¶
不少屈舉進士授刑部廣東司主事嚴明亷鯁訊囚多¶
立驗權貴無敢撓之芭苴雖半號一縷必峻却山東人¶
有居京者女歸壻反目令女逸匿之山東因誣壻殺其¶
女權嬖右之壻誣伏坐死獄疑當讞已更數司閱數嵗¶
適宗吉讞得其情宻訪女獲之婿乃免一部推服京城¶
奸民有晝竊人家貨賄謾途人剪其囊者諺呼小李宗¶
吉捕得其魁箠死之其黨稍戢錦衣衛卒逌百司鈎摭¶
<pb:KR2g0038_WYG_036-17a>¶
傳政書片楮以聞輙報可至有被誣坐族者公卿皆重¶
足待之干請必狥然或犯罪例入廣東司莫敢誰何宗¶
吉獨法治之如他犯指揮門達怙寵擅威福能生死人¶
在俄頃百官遇之途皆躍馬避恐後宗吉獨與舉鞕抗¶
揖于是皆䘖之偵其過百方無所獲一日宗吉以失朝¶
下錦衣獄衛卒羣吠脅之宗吉徐曰有國法在爾曹奈¶
我何達聞益怒嗾徤卒掄巨挺挺之見骨幾死猶行行¶
自得療數月方愈人語之盍少貶狥俗宗吉笑不應復¶
<pb:KR2g0038_WYG_036-17b>¶
職一如故輿論賢之名聲籍甚陞廣東按察司僉事分¶
廵潮惠二府黜墨吏摧强宗殄海㓂民用寜輯朞滿代¶
還民乞更廵一載從之劇賊楊輝據程鄉縣之寳龍峒其¶
黨曽玉謝瑩分據石坑龍歸二峒西山剽虜刻期攻縣¶
治宗吉曰先人能奪人之心亟調官軍集民壮僅七百人¶
倍道馳至石坑賊三千人出拒宗吉定計令兵佯退以¶
致之賊躍而進乃督兵殊死戰良乆麾伏兵起遂克之¶
縳曽玉明日乗勝破龍歸擒謝瑩又明日攻寳龍賊伏¶
<pb:KR2g0038_WYG_036-18a>¶
山上篁竹間發弩矢我軍阻深谷勿克進宗吉乃簡敢¶
死士百人人懐十石子從間舉道攀蘿陟篁竹後投石¶
子亂擊之楊輝殪餘衆驚潰凡攻三峒斬首五百級俘¶
六千人獲白金八千餘兩他物稱是奏未報時廣西蠻¶
賊滋蔓髙雷亷三府尤苦之衆推宗吉往廵道路榛塞¶
村落為墟數百里無人煙攬轡四顧悲且憤嘅然有削¶
平禍亂之志至亷州内官監珠池者方繫民數十人徴¶
賄箠擊幾死宗吉嘆曰民幸不死于賊者又死于此何¶
<pb:KR2g0038_WYG_036-18b>¶
忍也遂盡釋之凡黨内官悉寘之法衆口稱快至雷州¶
報賊刼大者體村遽檄都指揮石鼎出擊鼎懦不敢宗¶
吉素知海康縣知縣王麒忠勇可任即命麒率民壮偕¶
擊賊走之斬首數百級奪還人畜無筭賊入吳川縣分¶
為三其一由水道宗吉覘知復命麒以舟兵追破之其¶
二聞潰去相戒勿犯自是部内稍寜因條平賊方畧奏¶
之上嘉嘆陞本司副使䧏&KR0897;奨諭委總廣東軍務宗吉¶
益感激思報以滅賊為己任惠州河源縣告急即兼程¶
<pb:KR2g0038_WYG_036-19a>¶
進兵敗之舖前又敗之長峯徑口賊遁至清逺縣守将¶
都督僉事張通遇之戰北宗吉亟進援賊見其幟呼曰¶
毛家軍來矣遂奔潰凡斬首三百級奪還人畜數千踰¶
月廣州新㑹縣告急宗吉提兵至燈下斬賊首數十級¶
賊遁入陽江縣營于雲岫山仕峒我師夕至比明擊敗¶
之賊棄營走山下我師狃勝突入其營陣亂賊乗之刺¶
殺前驅潘百戸有哨指揮閻棄師遂潰宗吉勒馬持刀¶
大呼曰劄住劄住潰已不可遏從騎勸宗吉退避宗吉¶
<pb:KR2g0038_WYG_036-19b>¶
叱曰爾去吾誓不與此賊皆生益奮而前揮刀砍賊不¶
已力屈被害成化元年三月一日也是日晝夜晦烈風¶
雷雨大作山谷皆震動逾七日得屍貎猶若生櫬還官¶
吏士民弔哭祭奠相屬事聞贈通議大夫廣東按察司¶
按察使遣廷臣諭祭賜其家米四十斛布四十疋錄其¶
子科為國子生論曰嗚呼兩廣之毒一何酷耶自昔任¶
邊事者賊至偽不聞聞亦不往往亦不戰戰亦不力甚¶
者十餘賊驅子女數百過城下亦莫肯以一矢相加偵¶
<pb:KR2g0038_WYG_036-20a>¶
人以告則詬箠之賊去乃始耀兵入墟落殺掠齊民以¶
為功王師兩征猶踵其故智權貴右之濫封溢貴不吝¶
也朝奏㨗夕告急不詰也䧟城棄師失律之将不戮也¶
非誨之縱賊殘民耶亦無異乎毒之酷矣獨一宗吉如¶
兩廣何人孰不死而宗吉聲光将與日星照終古彼偷¶
生倖富貴者竟何如哉竟何如哉¶
　¶
　¶
<pb:KR2g0038_WYG_036-20b>¶
　¶
　¶
　¶
　¶
　¶
　¶
　¶
　明名臣琬琰續錄卷十二¶
