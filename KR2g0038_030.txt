# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:39.997914
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷六
<pb:KR2g0038_WYG_030-1a>¶
欽定四庫全書¶
　明名臣琬琰續録卷六¶
　　　　　　　　　　　　　明　徐紘　撰¶
　　少保兵部尚書肅愍于公神道碑銘¶
　　　　　　　　　　　　　　　　倪　岳¶
憲宗皇帝紀元成化之初故少保兼兵部尚書于公之¶
子冕歸自謫所即銜哀列疏以訟父寃上聞而憫之追¶
復故秩遣行人司行人馬暶徃祭其墓其文有曰當國¶
<pb:KR2g0038_WYG_030-1b>¶
家之多難保社稷以無虞惟公道而自持為權奸之所¶
害在先帝已知其枉而朕心實憐其忠由是天下稱快¶
曰此誠天日開明公道暴白之秋也嗚呼休哉已而杭¶
之父老白于廵按監察御史請即公所居建祠祀公榜¶
曰憐忠遵制詞也今上皇帝紀元𢎞治之初訓𨗳儲衍¶
奏公功績宜賜贈諡立廟以祀言甚剴切禮部將上其¶
事㑹給事中孫孺復言古之節義則諸葛孔明張廵文¶
天祥今之節義則李時勉劉球與公宜一體報祀以勵¶
<pb:KR2g0038_WYG_030-2a>¶
後来廷臣合議以聞詔歲一祀公于鄉民所立祠未幾¶
冕以應天府尹致事歸復列公平生行業請如制贈諡¶
以慰泉下累數千言事下禮部議僉謂古今人臣能為¶
國家建大議成大功者生則有旌擢之恩沒則有褒恤¶
之典若前宋岳飛盡忠報國死非其罪其進諡祠祀在¶
宋具已舉行公受寃雖同而功業所就則大過之宜如¶
其子所請制可賜諡曰肅愍建祠于墓表曰旌功命有¶
司春秋致祭其文有曰逢時艱危安内輯外社稷之功¶
<pb:KR2g0038_WYG_030-2b>¶
世永不忘復賜贈誥其畧曰當皇祖北狩之時正國歩¶
難危之日乃能殚竭心膂保障家邦廽鑾有期論功應¶
賞不幸為權奸所搆乃殞其身輿論咸寃恤恩已錫兹¶
復贈特進光禄大夫柱國太傅用昭旌崇之典天語丁¶
寧垂之萬世盖至是而公之寃以白公之功以著矣於¶
呼休哉于是冕抵書京師謂岳在里姻之末又適官禮¶
曹親承徳音宜為具述其事勒之墓碑以昭示無極岳¶
不敏何足以知之按公狀諱謙字廷益姓于氏號節庵¶
<pb:KR2g0038_WYG_030-3a>¶
其先家河南八世祖某仕金為汾州節度使知開封府¶
七世祖某階朝請大夫延津令六世祖某定逺大將軍¶
沁水令金末兵亂譜諜散佚僅存官秩而亡其諱五世¶
祖諱伯儀金亡奉母遷雲中元初收括新附復遷蘇州¶
仕至朝列大夫太常丞兼法物庫使累贈禮部尚書上¶
輕車都尉追封河南郡侯妣晉贈河南郡夫人髙祖諱¶
䕫起家中書椽累贈中奉大夫河南江北等處行中書¶
省参知政事䕶軍追封河南郡公妣張贈河南郡夫人¶
<pb:KR2g0038_WYG_030-3b>¶
曽祖諱九思階中奉大夫湖南道宣慰使都元帥延祐¶
間為杭州路總管致仕遂家于杭故今為錢塘人祖諱¶
文大入國朝仕為兵部主事改工部父諱彦昭隐徳不¶
仕自曽祖而下皆以公貴累贈榮禄大夫少保兵部尚¶
書曽祖妣馬楊祖妣施妣劉皆贈一品夫人公生有異¶
質甫七歲僧蘭古春竒之曰此他日救時宰相也長游¶
邑庠領水樂庚子鄉薦明年登進士第宣徳建元丙午¶
拜山西道監察御史公風儀峻整音吐鴻暢每入侍奏¶
<pb:KR2g0038_WYG_030-4a>¶
對上必注聴院長都御史顧佐風紀甚嚴獨器重公廵¶
按江西奏白誣獄出數十百人于死劾治王府之以和¶
買害民者一道肅然比還復同錦衣衛官校徃理官船¶
之貨私鹽者公不避權貴河道以清上親征武定州罪¶
人既得命公數其罪公辭嚴義正肆口而成大稱上㫖¶
師還受賚與從征大臣等自是受知于上属意用公矣¶
庚戌河南山西災廷議必得大臣兼理之上親署公名¶
擢兵部右侍即賜勑以徃年方三十有三朝野榮之公¶
<pb:KR2g0038_WYG_030-4b>¶
感上知遇夙夜經畫遍歴梁晉間問民之所欲惡而興¶
革之民大感悅九載秩滿進左侍即公在鎮乆多善政¶
在河南者尤著若勸民糶粟官為收糴以備賑荒預擬¶
河患督採近地草束以備築堰公庾積乆易敗即减價¶
而糶旁省亦獲以濟征輸脫有贏餘即以鈔拆納官民¶
交以為便歲旱奏减存留糧草積誠以禱雨澤民忘其¶
災河流歲衛土城遂築大堤以障植栁以為固立舗設¶
夫役以備修補復植栁于道以䕃行旅鑿井以濟道渇¶
<pb:KR2g0038_WYG_030-5a>¶
迄今存焉時議者欲移山東薪炭及大名牧馬于河南¶
公抗疏止之山東陜西民流徙其地公為立里以居給¶
田以耕不使貽患地方後皆視以為法其在山西奏革¶
大同鎮將役軍耕種之弊盡入其地為軍屯復以大同¶
逺在北邊乞專差御史一員廵歴其地庶姦弊可革遂¶
永例議處修築鴈門軍役議派柴炭人夫通融有法仍¶
奏减七分之一以甦民困時災傷民流移公設法招徠¶
又恐復業者憚于徵輸無復固志即奏免所欠稅糧請¶
<pb:KR2g0038_WYG_030-5b>¶
著令有司考績以有無流民為殿最使知警焉其地霜¶
蚤田薄收當輸邊者多折齎金銀姦民恒竊以逃公奏¶
遣官解以懲其弊且請免煎銷以便分給尤為民利公¶
嘗自河南抵山西夜經太行山有羣盜持兵喊而前從¶
者駭愕公厲聲叱曰汝何為者邪盜聞公言大驚散去¶
其徳威所著如此有参議劉孔宗者律已甚嚴頗與流¶
輩寡合衆搆贓罪汚之公知其誣即奏白其事恒以盈¶
滿為懼請舉参政孫原貞王来以自代時中璫王振方¶
<pb:KR2g0038_WYG_030-6a>¶
用事有御史姓名𩔖公者嘗忤之意以為公遂乗機嗾¶
言者劾公擅舉自代罷為大理左少卿二省之民倍道¶
赴闕交章乞留親藩亦以不可無公為請乃復命廵撫¶
寔正統丙寅歲也明年復為兵部右侍即留理部事時¶
公考妣相繼殁皆命奔喪兩遣行人汪琰抵杭賜祭治¶
𦵏事懇乞終制不許又明年己巳北人額森攻獨石馬¶
營至秋勢益張上下詔親征公與尚書鄺公埜上言邊¶
防將士皆可托以制敵不必上煩六師且皇上宗廟社¶
<pb:KR2g0038_WYG_030-6b>¶
稷主無輕臨戎懇留不聴八月望日師次土木敵奄至¶
主將失律王師敗績皇輿北狩宣府懐来僅以自保縁¶
邊城堡奔潰一空京師大震時公獨任部事北望號泣¶
誓以滅敵將議集兵為守䕶京師計㑹皇太后命郕王¶
監國以係人心于時臺諫廷論土木之變罪歸王振王¶
始攝朝倉卒未有處分錦衣指揮馬順素附振意頗不¶
平衆起捽順擊死復索振所親信二内侍將擊之班行¶
諠雜無復朝儀王疑懼屢欲退諸大臣亦歛避公堅立¶
<pb:KR2g0038_WYG_030-7a>¶
不動時掖王請留且請降㫖宣諭羣臣無擅動振罪俟¶
請命於太后行誅順罪應死勿論命將軍亟擊二内侍¶
死衆乃定退朝漏過午刻公袍袖為裂吏部尚書王公¶
直執公手曰今日正頼公等若某百輩何能為公辭謝¶
不敢當進兵部尚書固辭不獲始就職公受任多事之¶
際首劾扈從失律者武臣顧興祖輩文臣王佐輩皆宜¶
議罪以聞庶後之任事者知所用命從之王嗣位尊上¶
太上皇帝號改明年庚午為景泰元年公入見泣對曰¶
<pb:KR2g0038_WYG_030-7b>¶
敵人不道犯我邊疆遮留大駕彼既得志將有長驅深¶
入之勢不可不豫為計邇者各營精鋭兵械且盡宜亟¶
募兵易漕卒以備調令工部分局治兵器以備用京師¶
九門尤為要地宜令都督孫鏜衛頴張軌張義雷通分¶
兵以守選給事中御史如王竑輩佐之列營于外以振¶
軍威徙郭外居民於城内隨地安揷無為敵所掠通州¶
所積糧數百萬挽運固難棄之或以資敵宜令在官食¶
糧者悉詣關支人以多寡受糧而歸坌集京師庶幾兩¶
<pb:KR2g0038_WYG_030-8a>¶
便大同宣府嘗經敵剽掠請𠡠各地守臣協力防鎮訓¶
練修飭務使有備至於選任人才尤為至務文臣如軒¶
輗者宜令廵撫武臣如楊洪栁溥者宜為將帥軍旅之¶
事臣請身任其責不效則治臣之罪上皆嘉納行之時¶
邊報絡繹訛言萬端公先事預防達權制變衆視公以¶
為安危時太監喜寜於土黙特之潰遂歸降額森因為之¶
用導之入侵敵奉車駕趨紫荆關京師戒嚴朝臣至有¶
挈家南奔者侍講徐珵因謬言占象倡議南遷事聞六¶
<pb:KR2g0038_WYG_030-8b>¶
宫人心動揺公為慟哭抗言于廷曰京師天下根本宗¶
廟社稷在此百官萬姓帑藏倉儲在此此而不守去將¶
何之一動則大勢去矣宋南渡之事可鑒也上是公言¶
守議遂定主將石亨復為異議欲盡閉九門堅壁以避¶
其鋒公言不可請率先士卒躬擐甲胄出營徳勝門外¶
閉門以示必死泣以忠義諭三軍人人感奮勇氣自倍¶
十月朔額森入紫荆關傳言送駕還京前驅突至我軍¶
堅不為動知我有備稍自引却額森次至城下對我壘¶
<pb:KR2g0038_WYG_030-9a>¶
而陳駕亦在敵營敵覘我軍嚴整不敢有加于我我亦¶
不敢向敵輕發一矢喜寧嗾額森邀大臣出議和且需¶
金帛萬萬計盖强所難從以起釁耳對壘凡七日是為¶
十月既望敵移蹕漸逺乃舉砲擊敵營敵死砲下者萬¶
計額森大沮宵遁京師解嚴時謂不戰而屈敵兵實天¶
生公以為社稷也論功加少保總督軍務固辭乆之乃¶
受嘗謂人曰四郊多壘卿大夫之耻今日惟有聲罪討¶
之復還車駕乃臣子之職也復何言大同恭將許貴奏¶
<pb:KR2g0038_WYG_030-9b>¶
欲遣使議和以緩敵兵徐為討伐公謂去冬嘗遣都¶
指揮季鐸指揮岳謙厚齎金帛以徃敵輙深入繼遣通¶
政王復少卿趙榮徃議迎復亦不見鑾輿而回其譎詐¶
莫測和不足恃况與彼不共戴天之讐和則背君父而¶
忘大義理固不可萬一可和彼肆無厭之求從之則害¶
違之則變勢亦不可也莫若選將練兵養威蓄銳無輕¶
遣使以取其侮從之公以涿鹿真定保定易州皆京師近¶
地兵力单弱雖嘗遣都督劉安率兵廵視猶慮敵方逺¶
<pb:KR2g0038_WYG_030-10a>¶
遁或肆剽掠力弗能及即奏遣都指揮陳旺石端王信¶
王虹輩分益以兵徃為之援復請勅右都督楊俊節制¶
之民恃以安又以敵之深入必先攻犯白羊紫荆倒馬¶
諸關復奏撥京兵與其原守官軍互為應援俾無僨事¶
諜報敵偪總兵朱謙于關子口明日復報追石亨於鴈¶
門關烽火甚急逺邇騷動衆謂宜急發兵徃援公不為¶
動即奏上方略密授亨等仍令各營選調軍馬若將尅¶
日大舉者旋報敵已出境乃服公料敵之審公謂喜寜¶
<pb:KR2g0038_WYG_030-10b>¶
不除敵卒弗靖乃以計授楊俊擒送京師公廷劾其罪¶
誅之自是敵竟畏憚悔禍不敢犯矣辛未額森遣使入¶
貢請送大駕還京朝廷疑未之信下廷臣議公曰此天¶
意也君臣大義兄弟至親當速遣使奉迎以承天心萬¶
一彼果懐詐我有辭矣議乃决秋九月大駕至自邊庭¶
衆韙公一言之重時邊事稍寜公益修安内攘外之政¶
河間東昌諸處永樂門安置降人甚衆方敵入境時勢¶
欲乗機而動公因南征奏遣其有名號者以行遂留于¶
<pb:KR2g0038_WYG_030-11a>¶
彼以為潜消之計天壽山祖宗陵寢所在而無城郭敵¶
嘗犯其地乃奏起成山伯王通城昌平徙兵民其中以¶
衛陵寢且重邊關之援臨清漕舟所經商舶輻輳實喉¶
襟之地敵入侵時嘗有徃㨿之謀乃奏遣平江伯陳豫¶
築城以守遂為重鎮尋諜知為敵謀者乃我亡命小田¶
兒也適雜敵使中来瞰虚實公奏授計于侍郎王偉因¶
使大同道誅之初北邊獨石馬營八城為敵所據公謂¶
此不可棄即奏起都督孫安授以方略率兵度龍門關¶
<pb:KR2g0038_WYG_030-11b>¶
且戰且守由是八城復完公謂京兵分為五軍神機三¶
千諸營者雖各有總兵然不相統一或遇調發動相選¶
摘兵將不識卒難濟事乃議以諸營馬歩兵擇其精者¶
十五萬人分為十營各立名號每營以都督一員總領¶
之每五千用把總都指揮一員每千用把總指揮一員¶
每隊用𬋩隊官二員團結訓練體統既定兵將相識有¶
警當調某營則自其總領都督以下督率以行號令專¶
一行伍不亂兵制之善者也故其法迄今守之楊俊議¶
<pb:KR2g0038_WYG_030-12a>¶
奏盡出營兵併調三邊各路軍馬大舉勦敵可以得志¶
公執不可曰如此則京師各邊皆空敵或分兵牽制何¶
以應之非兵家全勝之謀也上從公言俊素跋扈時謂¶
公此議足以奪其心是時浙江福建則有鄧茂七葉宗¶
流廣東西則有黄蕭養肖乗時竊發殘破郡邑一時命¶
將出師皆出公籌畫雖逺千萬里之外懸制切中不啻¶
親歴其地卒用勦平貴州苗賊作亂侍即何文淵奏乞¶
罷布按司復置宣慰司以土官莅其地留都司以轄諸¶
<pb:KR2g0038_WYG_030-12b>¶
衛遣大將鎮之公謂貴州自祖宗開創餘八十年顧因¶
小冦遽墮成功况土地人民皆受之祖宗者豈可輕棄¶
事遂寢公念北方既平軍國之務可緩懇辭兵柄復以¶
天變乞罷皆不許初額森犯京師石亨因公成功驟躋¶
侯爵心不自安乃奏公功宜官一子朝廷即授冕府軍¶
前衛副千户累疏懇辭且曰欲為子求官亦不當假手¶
於亨不許既受命語冕曰我本書生當聖主憂勤之日¶
分以死報顧功微報腆爾宜砥礪名節毋忝恩命朝廷¶
<pb:KR2g0038_WYG_030-13a>¶
復於京師之西賜公第一區公上疏辭謂國家多事之¶
秋豈臣子安居之日况星文示變正宜貶損豈可厚享¶
以重咎愆不許乃以平日所得賜物盔甲袍帶之属移¶
置第内封識加謹時一徃視焉公素苦痰喘恒寓直房¶
以便朝謁一日疾作上遣太監興安太醫院院使董宿¶
来視云此非竹瀝不可愈安為上言具述公自奉儉約¶
上親幸萬歲山伐竹以賜仍命計公所用悉給自尚方¶
盖異寵也病少間復懇乞罷歸不許特降勅諭留免公¶
<pb:KR2g0038_WYG_030-13b>¶
朝叅屢遣中使促公出視事其為上所倚重如此公握¶
兵乆號令賞罰皆出於公言議所及宿將歛伏亨等不¶
能措一辭亨素貪縱尤為公所裁積成嫌隙亨姪彪本¶
驍將時皆慮其一門同握京兵公乃奏遣彪充逰擊將¶
軍徃戍大同二人不得遂所私益切齒于公思有以傾¶
之丁丑正月景皇帝不豫公同廷臣上章乞復皇儲未¶
報英宗皇帝復正宸極此實天與人歸之㑹亨等貪天¶
之功掩為己有即誣公等迎立外藩以為罪與大學士¶
<pb:KR2g0038_WYG_030-14a>¶
王文六七大臣俱下獄所司以金牌勅符俱存他無顯¶
迹可據亨等必欲置公於死㑹徐珵者以倡南遷為公¶
所斥乆不獲進因易名有貞尤銜公者廷鞫之日力言¶
大肆拷掠宜無不承文不勝忿力辨不已公曰亨等意¶
已如此辨之何益所司承亨風指乃以意欲二字附㑹¶
成獄盖即秦檜莫須有之故智也是月二十三日狀上¶
上猶豫良乆曰謙實有功衆未及對有貞直前曰若不¶
置謙于死今日之事為無名上意乃决時錦衣指揮劉¶
<pb:KR2g0038_WYG_030-14b>¶
敬方帶刀在宿衛目覩其事每言及未嘗不以為恨公¶
殁之日天日無輝朝野寃之太監吉祥麾下逹官托爾¶
者聞公死慟哭都市以壺漿酹公祥聞之切責焉明日¶
往哭如初此實忠義感激人心雖異𩔖而天理固不泯¶
耳先是杭之湖水竭土裂人驚異之孫原貞方以尚書¶
鎮浙語人曰賢才之生實鍾山川之秀今日之兆哲人¶
其萎乎盖指公也至是卒驗云公之生為洪武戊寅四¶
月十七日得壽六十而已惜哉所司籍公家自朝廷所¶
<pb:KR2g0038_WYG_030-15a>¶
賜外他無一物盖公平日自律之嚴也未幾陳汝言代¶
公為兵部以賄敗上命陳所籍物于大内廡下召大臣¶
入視且曰景泰間謙任事乆且專沒無餘物汝言未朞¶
何得賄無筭耶上色變乆之亨等俛首不敢動撫寧伯¶
朱永出謂人曰今日觀上意亨輩將無所逃矣一日邊¶
報甚急集廷臣議恭順侯吴瑾進曰于謙在邊患不至¶
此上為之黙然初公被害時皇太后未及知比聞嗟悼¶
累日上聞之益悟其寃深悔之既而有貞以罪逺竄亨¶
<pb:KR2g0038_WYG_030-15b>¶
等坐謀逆夷滅此皆上心有所懲而亦天道好還之明¶
驗也初公之遺骸頼都督陳逵憫公無辜密賂守者收¶
瘞踰年冕遣義兄康詣逵逵乃具棺衾俾康扶歸杭𦵏¶
于祖塋即今建祠地也公天性狷介不立私黨一以忠¶
誠結主知分謗任怨無所顧忌不貸贓吏而恒宥小過¶
急於薦賢不遺一善凡公所甄拔如孫原貞王来皆在¶
廵撫時所舉其他文臣武將功名顯著者尤多盖公知¶
人之明如此公所至聲績懋異遺愛不忘故江西祀公¶
<pb:KR2g0038_WYG_030-16a>¶
郡學名宦祠河南祀公開封庇民祠二省之民家有公¶
像飲食必祀皆至于今不廢及己巳之變軍旅方興中¶
外論事者紛然議下兵部公悉裁之以理可者行之否¶
則止之知無不言言無不盡一時克詰戎兵登崇智勇¶
卒之肅清大憝迎復乗輿以安社稷以固邊圉此誠不¶
世之功也歴事三朝位極人臣然故廬之在杭者未嘗¶
増飭尺寸丁内外艱歸蕭然不異寒士孤忠峻節夷險¶
弗渝可謂難矣平居好學手不釋卷為文有竒氣詩詞¶
<pb:KR2g0038_WYG_030-16b>¶
清麗在江西時和祭酒胡頥菴山居十詠在河南時和¶
馮海粟梅花百詠詩皆頃刻而就膾炙人口尤長於奏¶
疏至今視以為凖當政務旁午章日數十上累千萬言¶
揮筆如流皆切中事機人服公明决率推為天下竒才¶
焉平生著述甚多今僅存節菴詩文藁奏議各若干卷¶
禍變之餘盖千百之什一耳配董氏累贈一品夫人翰¶
林庶吉士永豐知縣鏞之女柔惠靜專克謹内助先公¶
十一年卒公年未五十遂不娶亦無媵侍人皆義之生¶
<pb:KR2g0038_WYG_030-17a>¶
子一即冕自副千戸改授兵部員外即進禮部即中南¶
京太僕少卿應天府尹文學政事無忝家法女一適錦¶
衣千户朱驥坐公累戍邊比宥還累官都指揮使掌錦¶
衣衛事孫女六嗚呼公之功業在天下公論在人心傳¶
在國史列聖眷恤恩命屢頒一時之屈萬世之伸一時¶
之寃萬世之雪公于此可以無憾也已岳生也晚雖自¶
童丱得之見聞之日乆然才力綿弱不能揄揚朝廷褒¶
忠録功之曠典與公忘身為國之大節姑即冕所述掇¶
<pb:KR2g0038_WYG_030-17b>¶
拾其槩俾之立石墓道以示後世以為他日為臣者勸¶
焉惟公諱與先考同未敢以私故闕而不書盖公之所¶
關者大也臨文悚然銘曰惟天純佑賢俊挺生實商昭¶
周為國之禎惟公之生允濟斯世雄才卓識孤忠正氣¶
始鎮兩藩迄司五兵民困畢甦邊塵肅清時方宴安敵¶
忽竊發皇曰徃哉執挺以撻公疏懇留六師已陳越關¶
而北曽未浹旬兵敢犯順皇輿逺狩公獨治兵痛心疾¶
首浮議譊譊公斥正之人心揺揺公鎮定之内决廷論¶
<pb:KR2g0038_WYG_030-18a>¶
外當敵衝一時安危萬目視公國歩載寧皇輿遂復名¶
髙毁来功大弗録公存以功公亡以寃於惟聖明克俾¶
昭宣萬世之名一日之厄失短獲長公亦何責穹祠顯¶
號報祀無窮西湖之壖岳廟攸同廟貌儼然公其如在¶
嗟嗟後人守視無懈¶
　　潁國武襄楊公言行録　　　　　楊　亷¶
楊洪字宗道陕西漢中人歴仕永樂景泰間封昌平侯¶
卒年(闕/)　追封潁國公諡武襄公起行伍生長在邊陲¶
<pb:KR2g0038_WYG_030-18b>¶
有機變用詭道累立邊功歴陞將帥能用竒兵遇敵必¶
搗其虚或出其不意善于刼營人畏之呼為楊王在邊¶
校之諸將紀律嚴士卒用命為一時巨擘焉(古穰/雜録)¶
楊武襄洪為人雖尚權詭然有威嚴將士知畏之此其¶
所長不可掩者亦頼朝廷主張以成其名耳盖自宣徳¶
正統来已受知于上閣中廬陵楊公輩皆愛重之如初¶
為杜衡指揮所誣以魏尚書源復㫖而衡貶廣西繼為¶
部卒李友全等奏上以付洪自治頗𩔖宋太祖待郭進¶
<pb:KR2g0038_WYG_030-19a>¶
事(水東/日記)¶
正統十四年十月二十二日遣楊洪孫鏜范廣等帥兵¶
二萬擊敵之未去者二十五日破敵于固安得牛馬至¶
數百匹奪回人口萬餘十一月初八日以敵既退京城¶
解嚴降詔撫安天下十三日楊洪等旋師入見言敵衆¶
已盡絶其實不過百餘散掠各郡驅人畜以自擁衛望¶
之若萬衆官軍不敢逼其南去者各郡以漸捕獲之北¶
去者洪等逐至關殱焉猶殺官軍數百人洪子俊幾為¶
<pb:KR2g0038_WYG_030-19b>¶
所殺既奏㨗以洪為昌平侯(否泰/録)¶
孰闞王略直至便橋偏重勢成神器幾揺公徃當之以¶
却天驕堂堂侯封冠彼百僚兒童知姓兵氛潛銷回鶻¶
羅拜呼韓趨朝壯哉虎臣不數驃驍(彭韶/撰賛)¶
　　兵部尚書王公言行録　　　　　楊　亷¶
王竑字公度陜西河州人進士歴仕宣徳成化間官至¶
兵部尚書公賦性正直剛毅無絲毫詭隨人意自其為¶
給事時國運中否奸邪柄政公首率諸同官具章疏廷¶
<pb:KR2g0038_WYG_030-20a>¶
論其蠱政誤國之罪時有與奸邪為黨者不平其言從¶
旁沮止其論奏公勃然奮其忠直之氣手擊奸黨以死¶
由是萬口稱快而積憤消衆正和應而公道服而公之¶
名遂以聞于天下(薛瑄戅/庵記)¶
郕王監國于午門視朝百官彈劾奸臣誤國者方讀彈¶
文未起錦衣衛指揮馬順從旁叱各官起去給事中王¶
竑起捽馬順首此正姦臣當除去監國退百官拳擊馬¶
順死(可齋/雜記)¶
<pb:KR2g0038_WYG_030-20b>¶
公自給事擢陞今職適敵人入犯京師遂命公董師以¶
禦之公即戎服鞭馬赴軍號令區畫咸適機宜部伍行¶
陣應時整肅將帥協謀士卒思奮乃出竒折敵人之鋒¶
而奪其氣敵既奔北因驅逐盡境而還京師既解嚴而¶
逺邇遂以寧謐夫以公之聰明才辨過人百千等而有¶
為之才著于朝廷著于軍旅者卓卓如此(戅庵/記)¶
陞今官出鎮居庸敵方入侵邊兵訩訩公以大義開諭¶
之正色以率之沈靜以鎮之由是衆志帖然始定若是¶
<pb:KR2g0038_WYG_030-21a>¶
謂非負正氣所見大有異于人者不能也(劉儼撰送/督運序)¶
公始擢第年尚少慨然以經濟自許比官諫省立朝侃¶
侃無所頋忌土木之變摧奸禦侮忠義奮激以功超拜¶
僉都御史再遷副都兩奉璽書廵撫淮揚總督國漕威¶
行惠施自景泰初元迄天順末禩公名大振于中外今¶
上即位圖任老成登公入座馴致柄用而公已属疾矣¶
上每留之而公請愈力勇退急流脫屣冨貴(王㒜撰/壙記)¶
休菴詩曰王公菴居昔名戅拉摧奸臣九天上即今却¶
<pb:KR2g0038_WYG_030-21b>¶
以休為名無乃勇氣非少壯君不見徤帆髙掛乗剛風¶
一日千里無留踪歘然卸落艤洲島知進識退無途窮¶
丈夫處世當如此眷戀冨貴非英雄黄門領袖立殿前¶
烏臺副佐尤當權西邊戎畧萬貔虎南畿憲力孤鷹鸇¶
(劉定之撰/休菴歌)¶
　¶
　¶
　明名臣琬琰續録卷六¶
