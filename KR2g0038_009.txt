# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.068401
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷九 
<pb:KR2g0038_WYG_009-1a>¶
欽定四庫全書¶
　明名臣琬琰録卷九¶
　　　　　　　　　　　　　明　徐紘　撰¶
　　行省叅政陶安傳　　　　　　　失　名¶
陶安字王敬姑孰人少敏悟有大志博渉經史尤深於¶
易元季嘗試於有司為明道院山長再調髙節書院秩¶
滿避亂家居沉涵道藝賦咏自樂若將終身乙未夏六¶
月太祖起兵自和州渡江取太平路安與耆儒李習率¶
<pb:KR2g0038_WYG_009-1b>¶
父老出城近安見上狀貎謂諸父老曰龍姿鳯質非常¶
人也我輩今有主矣上召與語時事大悦安因獻言方¶
今四海鼎沸豪傑並爭攻城屠邑互相長雄然其志皆¶
在子女玉帛取快一時非有撥亂救民安天下之心今¶
明公率衆渡江神武不殺人心悦服以此順天應人四¶
行弔伐首取金陵以圖王業天下不足平也上曰諾授¶
安天下興國翼元帥府令史丙申秋七月己卯朔諸將¶
奉上為吳國公以元御史臺為公府置江南行中書省¶
<pb:KR2g0038_WYG_009-2a>¶
上兼總省事以安為員外郎晋叅幕府從克金陵㑹丁¶
母夫人憂服闋授行省都事尋陞左司郎中賛畫之功¶
良多上既得劉基宋濓章溢葉琛四人因問四人者何¶
如安對曰臣謀畧不及劉基學問不及宋濓治民之才¶
不如章溢葉琛上多其善讓癸卯黄州平上思得重臣¶
以鎮之曰無愈安者遂命知黄州至則寛賦税省徭役¶
民悦服之改桐城令尋移知饒州時方征伐急軍需安¶
勸諭率其民民皆樂輸而用不乏適閩冦至攻城安諭¶
<pb:KR2g0038_WYG_009-2b>¶
父老率子弟固守俟援兵至擒其衆諸將以鄉民多從¶
賊欲屠之安曰民為所脅耳奈何殺之由是民皆得全¶
四境以寧上嘉其功御製詩以示褒美遣使往勞明年¶
入朝命復守饒州民懷其徳建生祠事之吳元年初置¶
翰林院首召安為學士凡國家制度禮文之事多所定¶
擬御製門帖賜之曰國朝謀畧無雙士翰使文章第一¶
家戊申上即皇帝位建元洪武春正月詔修大明令公¶
為議律官是月辛巳安與中丞劉基言於上曰適聞倣¶
<pb:KR2g0038_WYG_009-3a>¶
元舊制設中丞令欲奏以太子為之上曰取法於古必¶
擇其善者而從之茍惟不善而一槩是從將欲望治譬¶
猶求登髙岡而却步渡長江而迴擢豈能逹哉且吾子¶
年未長學未充更事未多所宜尊禮師傅講習經傳博¶
通古今識逹機宜他日軍國重務皆令啟問何必效彼¶
作中書令乎上因謂詹同等曰朕今立東宫官取廷臣¶
勲徳老成兼其職老成舊人動有典則若新進之賢者¶
亦選擇恭用夫舉賢任才立國之本崇徳尚齒尊賢之¶
<pb:KR2g0038_WYG_009-3b>¶
道輔導得賢人各盡其職故連抱之木必以授良匠萬¶
金之璧不以付拙工於是以李善長等兼東宫官乃諭¶
曰昔周公教成王告以克誥戎兵召公教康王告以張¶
皇六師此居安慮危不忘武備盖繼世之君生長富貴¶
泥於安佚軍旅之事多忽而不務一有緩急罔知所措¶
二公所言不可忘也上一日御東閣安與中丞章溢等¶
侍因論前代興亡事上曰䘮亂之源由於驕侈大抵居¶
髙位者易驕處佚樂者易侈驕則善言不入而過不聞¶
<pb:KR2g0038_WYG_009-4a>¶
侈則善道不立而行不顧如此者未有不亡卿此論深¶
有契於予心古者今之鑑豈不信歟上與儒臣論學術¶
安對曰道之不明邪説害之也上曰邪説之害道猶美¶
味之悦口美色之眩目鮮不為所惑自非有豪傑之士¶
不能决去之也戰國之時縱横捭闔之徒肆其邪説㳺¶
諸侯諸侯急於功利者多從其説往往事未就而國隨¶
以亡此誠何益夫邪説不去則正道不興天下烏得而¶
治安曰陛下所言深探其本上曰仁義治天下之本也¶
<pb:KR2g0038_WYG_009-4b>¶
賈生論秦之亡不行仁義之過夫秦襲戰國之餘弊又¶
安得知此二月壬寅朔中書省臣李善長傅獻洎安等¶
進郊社宗廟議其圜丘之議若曰今當尊古制分祭天¶
地於南北郊冬至則祀昊天上帝於圜丘以大明夜明¶
星辰太歳從祀其方丘之議若曰今當以經為正擬以¶
今歳夏至日祀方丘以五嶽鎮四海四瀆從祀其宗廟¶
之議則若曰今擬四代各為一廟皆南向以四時孟月¶
及歳除凡五享孟春特祭於太廟孟夏孟秋孟冬歳除¶
<pb:KR2g0038_WYG_009-5a>¶
則合祭於髙祖廟其社稷之議若曰今宜祭以春秋二¶
仲月上戊日皆從之安又奏古者天子五冕祭天地社¶
稷諸神各有所用請製之上曰五冕禮太繁今祭天地¶
宗廟則服裒冕社稷等則服通天冠絳紗袍餘不用時¶
有御史言安隠㣲之過者上曰朕素知安安豈有此且¶
爾何由知之對曰聞之道路上曰御史但取道路之言¶
以毁譽人以此為盡職乎命黜之中書省臣進曰御史¶
職當言路言之有失乞容之上曰不然夫植佳木者必¶
<pb:KR2g0038_WYG_009-5b>¶
去蟫蠧長良苗者必芟稂莠任正大者必絶邪人凡邪¶
人之事君必納以小信而後逞其大詐此人常有所言¶
朕不疑而聼之故今日乃為此讒言夫去小人當如撲¶
火及其未盛而撲之則易為力不然則害滋大矣竟黜¶
之某年還江西行省恭政汪廣洋於山東以安代之時¶
江西諸郡縣初下安鎮定之有法軍民帖然得恩追封¶
其祖父父為姑孰侯祖母母為姑孰侯夫人某年安有¶
疾既劇猶草時務十事上之九月戊戍卒於官上聞之¶
<pb:KR2g0038_WYG_009-6a>¶
憂悼親為文遣使祭之時年五十九事載國史論曰自¶
古帝王之興伐暴救民以安天下雖其智勇神授動有¶
定畧要之艱難草昧之初人心未定所以啟廸淵宸者¶
亦不能無頼於英雄豪傑之助若董公説髙帝為義帝¶
發䘮誅無道秦之𩔖者是已然我太祖之興比之漢髙¶
抑又過之盖元主入統華夏百二十餘年衰亂之後我¶
太祖出而順天應人奠安中外當時奔走禦侮推誠効¶
力如徐鄧湯常李沐諸公勲業烜著然謨謀帷幄自誠¶
<pb:KR2g0038_WYG_009-6b>¶
意伯劉公之外如叅政陶公者亦不可多見方其避亂¶
家居賦詠自若樂將終身其與耕莘釣渭同一揆也及¶
其遇我太祖乃能審識真主首從義旗因説以弔伐安¶
天下為心一見之頃兩言而合不數年間削平禍亂登¶
斯民於袵席以立中國帝王萬世之業其視鳴條牧野¶
之役夫何異乎然則董公之説不足言矣曩嘗得公之¶
文集於當塗縣博張祐獲覩永樂間刑部侍郎劉辰所¶
進事蹟及銘山宫賛費先生序語因𩔖萃成篇庶㡬一¶
<pb:KR2g0038_WYG_009-7a>¶
覧得以仰見明良相遇之盛焉¶
　　文淵閣大學士朱公言行録　　　楊　亷¶
朱善字備萬江西豐城人國初仕至文淵閣大學士卒¶
年七十有二先生少聰穎不好弄好讀書十歳作文通¶
四書五經大義祖洞雲先生嘗指以示人曰吾是孫他¶
日必為令器壯年以經學授徒壬辰兵變隠居鄉里養¶
親教子之外惟著書立言以聖賢道學之傳為己任著¶
述有詩經觧頥詩經輯釋史輯等書奉繼母李氏克盡¶
<pb:KR2g0038_WYG_009-7b>¶
孝道壬寅亂劇扶母逃竄十餘日兩全無恙人謂孝感¶
所致(聶鉉撰/墓誌)¶
皇上平定天下開設學校豐城仍舊為富州州守强侯¶
憲中延公訓導南昌守許方延至郡庠皆有成效大府¶
以名聞於朝授職教授洪武八年起取赴京師廷試第¶
一除授翰林修譔署院事知制誥逾年以家屬不完謫¶
教遼東公畧無愠色方且日賦詩文有遼海集未至遼¶
城賜還鄉語子逢掖曰汝力耕以供賦役我取汝祖所¶
<pb:KR2g0038_WYG_009-8a>¶
著皇極經世等書而考証之十七年天子思用老成驛¶
使召公授翰林待讀十八年奉㫖校文禮闈撤棘之日¶
授奉議大夫文淵閣大學士是年九月遘危疾上命醫¶
治月餘疾増劇逢掖詣闕上訴蒙上賜告歸臨終起坐¶
加冠帶舉手加額曰感荷聖恩無以報效言畢而逝卒¶
之前鄉人望見有星如虹墜於所居之室衆咸謂文星¶
之墜以到家之日計之得九十日(墓/誌)¶
　　國子祭酒宋先生墓誌銘　　　　劉三吾¶
<pb:KR2g0038_WYG_009-8b>¶
國子祭酒宋先生卒既往哭弔居數日博士吳守徳持¶
學正朱惟嘉所狀先生行實來曰先生嗣子麟疾在苫¶
次不得先以請兹將歸窆滑之永寧阡惟翰林兄長吾¶
於先生為同舍故懇銘焉尚憶走始來時㑹先生於春¶
坊先生曰得毋與劉長吾為晜弟耶不然何面貎之似¶
也相與感嘆久之嗚呼先兄以後至元丙子入監周旋¶
十有五年中間纔兩歸江南爾在監舍法以其同時為¶
晜弟以晜弟相知為世契則走於先生忍銘不忍乎按¶
<pb:KR2g0038_WYG_009-9a>¶
狀先生姓宋氏諱納字仲敏世本衛之山楊人後徙滑¶
家焉兩世繇貤恩贈嘉議大夫禮部尚書上輕車都尉¶
追封京兆郡侯諱徳仁其曽祖贈中奉大夫河北江南¶
等處行中書省恭知政事䕶軍追封京兆郡公諱宣其¶
祖官中奉大夫陜西諸道行御史臺侍御史贈推誠秉¶
義守正功臣通奉大夫江浙等處行中書省恭知政事¶
䕶軍追封魏郡公謚忠肅諱崇禄其父忠肅在元時敭¶
歴中外四十餘年五持憲節逮事七朝豐功盛徳所以¶
<pb:KR2g0038_WYG_009-9b>¶
燾後衍慶神道碑紀之悉矣先生濡染家教動以矩彠¶
雅性持重不妄言笑齒貴胄館以來所師宗工碩儒月¶
開日益卓然有成擢科登仕為時聞人中經繹騷乃被¶
褐懷寳以自韜晦皇明受祚徴詣公車召見次有言動¶
聽洪武之十二年也是冬除國子助教横經發難擊蔀¶
廓塞學如客得歸嘗同諸儒應制撰勑文畀僧道録司¶
領教事者十有六通操笔立成雅稱上意超授翰林學¶
士奉議大夫俄陞文淵閣大學士日見親信有所補拾¶
<pb:KR2g0038_WYG_009-10a>¶
㑹建太學成中外歳貢學徒日夥而職大司成者往往¶
選懦師生相訐教尼不行宸衷簡注擢為祭酒陞朝列¶
大夫以釐正前弊上自製誥詞至以尚父興周八百儗¶
之感惟眷遇所以提挈鏟磢不遺餘力師道既立皇心¶
載寧乙丑戊辰兩科得士大率三天下之二而龍頭魁¶
選恒在太學大被賞遇一日有疾上遣中使致諭其畧¶
曰卿禀天命之性發仲尼之誠施已之幽徳脩道教人¶
所以病不病而速差以其有神也天章下賁光輝儒紳¶
<pb:KR2g0038_WYG_009-10b>¶
恒謂祭酒骨格必夀適有畫工至命繪其像肖焉喜溢¶
天表然終老之以其子麟主望江簿特勅召之還俾便¶
侍養其被遇優渥𩔖此方倚之以棟梁我道楷式諸生¶
也不謂得疾旬日遽不可起病也尚醫來治卒也遣官¶
致祭其文悉上所自製故事文臣四品無給賞費者曠¶
典之舉昉自先生斯皆異數也居嘗飲食恒在廂房未¶
始一宿於家及是疾革麟等托諸監官懇請其還勵聲¶
曰是何風雲氣少兒女情多况在丁社兩祭齋戒中耶¶
<pb:KR2g0038_WYG_009-11a>¶
至是祭畢乃就舁歸一不口及家事及家氣絶焉二月¶
之三日昏暮時也嗚呼先生以八袠之年當易簀之際¶
而風雲為氣不少衰丁社兩祀始終齋戒是持非其平¶
日操存有素詎能方寸不亂若是哉可謂真大丈夫矣¶
取其平生所裒集先世碑銘傳紀曰紀徳録一集所自¶
著述曰西隠集十又七卷既號西隠復别號所居别業¶
曰白雲茅屋自法書名畫外他無所嗜好中朝名儒詩¶
若文讀一二過輒能記憶不减少時今皆已矣生以元¶
<pb:KR2g0038_WYG_009-11b>¶
至大辛亥十二月四日卒以今洪武二十三年春夀八¶
十配康氏先卒子三人長衎祖即麟擢進士第拜監察¶
御史出主望江簿次復祖鄉邑訓導次安祖女一人在¶
室孫男三恕慧懋女孫四曽孫男女各二皆㓜臨發柩¶
時上再遣祭舟車之費一出於官可謂生榮死哀也已¶
銘曰銅臺世家忠肅公挺生賢嗣遭時雍身逢堯舜接¶
䕫龍代言文淵掌辟廱感惟皇上倚注隆率先條約自¶
其躬風雲氣槩冰霜容教行六館諸生從金石文章錦¶
<pb:KR2g0038_WYG_009-12a>¶
繡胸蔚為海内諸儒宗譽髦多士振文風棟梁斯道伊¶
誰功夫何一疾逺罹㐫至尊為之惻淵𠂻命醫與祭恩¶
禮豐年登八十善考終歸定祖塋得幽宫銘阡者誰青¶
藜翁子孫世世其吉逢¶
　　吏部尚書陳公墓誌　　　　　　解　縉¶
余奉詔纂修太祖實録觀自歳癸卯戡定陳氏彭蠡之¶
戰至動星象衆庶咸見而四方豪傑之士雲合響應輻¶
凑而爭趣之雖湯武之得士未能如是何其盛哉至歳¶
<pb:KR2g0038_WYG_009-12b>¶
甲辰即王位而浙江取次平若廣信陳公修太祖之尤¶
注眷者也是以首擢理官講畫律令崇寛厚而省繁苛¶
復倫要而黜姑息簡明正大四方翕然知有一統之制¶
作由此始焉繼而又謂兵刑之大者也唐世府兵之制¶
稍為近古而未精宻乃擢公兵部郎中而所以任將帥¶
飬士卒得内外相維之體兵農相資之意遂為萬世之¶
法而公之昭顯成徳益以著焉太祖初即位山東新下¶
念濟南重經王氏之亂民墜塗炭尤甚大將多練兵屯¶
<pb:KR2g0038_WYG_009-13a>¶
田其間非公莫可治也遂權濟南知府居二年而政成¶
太祖嘉之以天官六曹之長而明習經制建官均職惟¶
公是宜權拜吏部尚書引據古典參酌時宜審地劇易¶
制事繁簡貴賤踈數逺近寛嚴課功覆實賞錫黜陟之¶
𩔖皆公啟之未幾卒於位繼之者莫能移易也予嘗謂¶
太祖之治天下也其事有緒而若素定於畎畆之中誠¶
所謂天授之者而一時勛舊臣高才碩徳道全方備皆¶
非近世之所能髣髴其一二者也於戱盛哉今尚書公¶
<pb:KR2g0038_WYG_009-13b>¶
沒四十餘年始得其子九成為之狀求為之刻辭於石¶
按狀陳氏自彬始有聞於信之弋陽生應隆應隆生文¶
光號南隠贈廸功郎生萬里字徳甫號梅間任信州路¶
歴山長教授贈黄巖州知州生三子曰誼曰天驥曰敏¶
學字志仲號亦梅官至平江總管府治中生𢎞字仕逺¶
䕃韶州路乳源縣主簿公之父也母張氏公生至正辛¶
酉九月十九日沒於洪武辛亥七月十三日享年五十¶
又一塟梧桐塢夫人楊氏今年九十餘公没二年九成¶
<pb:KR2g0038_WYG_009-14a>¶
奉母隠居於桂徙南寧今家於貴縣之郭門有子三人¶
曰鏞曰銘曰鐸鏞之子璉銘之子瓉鐸之子瓛為之詞¶
曰廣信之山龍虎鬰盤弋陽九華連峯巑岏篤生偉人¶
逢時經綸審所宜歸乘運躍鱗聖人好生明刑勑法與¶
定章條惟存欽恤制兵之宜因仍歴世寓農講武經久¶
無弊山東初下兵民雜居朱轓皂盖往來撫綏期年政¶
成歸掌銓衡平均四海位冠六卿我納石室用纂六經¶
敬服徳業副其聲稱著之簡册復為此銘邦家之光閭¶
<pb:KR2g0038_WYG_009-14b>¶
里之榮¶
　　戸部尚書郁公神道碑銘　　　　解　縉¶
國朝復先王之典禮所以付任才能用長舊典裁成輔¶
相以全天下之士保其初終恩兼新故大小之臣咸稱¶
職業班班有可稱道者豈惟天祐國家而賜之多賢亦¶
國家深仁厚澤有以積累克稱天心也嗚呼豈不盛哉¶
乃洪武戊辰歳予以年少擢進士為中書舍人直翰林¶
日侍講華盖殿中時時引選官居前講官不避即顧問¶
<pb:KR2g0038_WYG_009-15a>¶
可否輒以直對一日見鳯陽郡公於儕衆中資貎瓌偉¶
音吐濃暢威儀整齊知心異之上果賜名新即命戸部¶
度支主事度支掌内幣賜予内直所與文淵閣相邇也¶
㑹嘗與議論練逹經歴久相善也未幾公陞北平部郎¶
中先是戸部其屬有四是歳分為十二次有是命進階¶
奉議大夫二十四年超授嘉議大夫戸部侍郎毎奉事¶
廷中玉音顧問天下地理隂陽戸口遭運之數民間利¶
害無巨細皆嚮應無或遺謬在廷之臣莫不以為難而¶
<pb:KR2g0038_WYG_009-15b>¶
歉然毎事啟度其屬能者未嘗以精敏自多名位自高¶
人又莫不以為難及考滿遂陞尚書益寛大得體不為¶
鎻屑授資善大夫䘮母歸塟鳯陽賓客至者數郡盖公¶
平生慷慨急於義饒財而好施尊禮儒生雅喜交遊從¶
不為冷熟變親戚有急難不避治家有法綜理㣲宻而¶
不傷於繁雖國家能曲成人才如公之才亦可謂難能¶
者也今永樂三年八月五日公卒於官上賜椁歛祭之¶
為素服輟朝一日士大夫咸以為榮公本蘇州吳縣人¶
<pb:KR2g0038_WYG_009-16a>¶
曽祖和祖仲瑜父字銘本母某氏祖父以洪武初遷¶
鳯陽公隨而家焉公娶嚴氏尤善理家公於家事不以¶
為言而井然有條無不舉公生至正丙戍正月十四日¶
年六十子彬字孟文將奉公之柩歸塟於鳯陽臨淮公¶
嘗托予銘其墓而神道之碑亦不可不刻也乃序而銘¶
之詩曰泰運肇開賢彚生巨細咸具勲業成有奮布衣¶
位六卿寛欲强敏豈惟承有善不伐責已盈人道不惡¶
天所矜有崇斯阡其永寧¶
<pb:KR2g0038_WYG_009-16b>¶
　　翰林學士劉三吾傳¶
劉三吾名如孫三吾其字也别號坦齋素以字行系出¶
宋楚國公之裔世為茶陵人大父平埜父芃翁皆宿學¶
兄長吾以上舍教宜庠存吾登庚午進士令臨武元末¶
俱死節三吾美鬚髯有雲鵬海鶴之姿性情警絶文藻¶
天縱方其未遇也以志節自厲陶冩性情自娛著表忠¶
𤼵㣲正氣諸書知非化鶴諸集流寓嶺南十有四年始¶
以鄉貢辟為廣右掾當壬辰癸巳流離饑饉之歲與芃¶
<pb:KR2g0038_WYG_009-17a>¶
翁父子兄弟自相師友雖在擾攘不廢文墨及我太祖¶
高皇帝定鼎金陵大召名儒三吾幡然應聘而起日與¶
宋濓詹同孫蕡輩侍上左右眷顧特隆朝廷設科取士¶
三塲四書經義論詔誥表判策三吾多所刋定因著學¶
業啟蒙嘗被㫖考正周禮纂書傳㑹選及諸功臣神道¶
碑銘多命三吾為之屢典文衡充讀卷官某省有進嘉¶
禾三吾時侍經筵首進嘉禾賦其辭曰皇上以一心之¶
和形而為庶徴之和年穀順成靈貺昭格天人合應逺¶
<pb:KR2g0038_WYG_009-17b>¶
邇騰懽蓋聞水陸草木之英為𤓰為蓮所茁必駢所毓¶
必雙矧是嘉禾為五穀之長文者異本而同秀質者同¶
本而異秀是謂仁卉其莖當輝芒而森森鋒起其穎當¶
結實而顆顆珠明莖之森也日出瑤空漏萬頃黄金之¶
鎻碎穎之結也露下璇室連一色碧玉之晶熒蓋天惟¶
發祥故特以是兆來歳之豐稔地不愛寳故以是開萬¶
世之太平也兹祥也其在成周則異畆同穎于地為陶¶
唐其在炎漢則一莖九穗於地為洛陽信地利之所鍾¶
<pb:KR2g0038_WYG_009-18a>¶
在天意之靡常往聖有徳必於往聖而感應今聖有徳¶
必於今聖而闡揚聖莫聖於大明朝之君靈莫靈於今¶
天子之都廬嶽效靈仙醫進劑聖躬奏效於萬安國祚¶
永綿於周世嶽靈假昔者而有言謂自今以往國家祥¶
瑞種種相繼信斯言也宜郡國所奏之禎祥前後不一¶
至而至皇上曰噫我兹開國不尚靈異惟民之安年之¶
豐乃為朝廷之盛事猗猗嘉禾惟穀之精其大盈箱恊¶
種禾莖昔生周朝今來明廷獻之廟堂以昭祖靈則以¶
<pb:KR2g0038_WYG_009-18b>¶
是禾昭格有廟者以生民命脉之所本有國生業之所¶
自也既告宗廟乃敕太官飯抄雲子供入御餐所以必¶
熟而薦者不敢虛其賜必昭受上帝也自今以始穫之¶
秷秷積之栗栗其崇如墉其比如櫛以開百室此又可¶
見嘉禾之祥為豐年之兆而詠歌於良耜之什也抑兹¶
祥也其在唐宋必付書史館必繪而為圖今國家不圖¶
之圖而圖以九州四海一桑麻雨露之區不史之史而¶
徳澤在人心芳馨在史冊自有千萬世口碑之紀遂為¶
<pb:KR2g0038_WYG_009-19a>¶
之歌曰天心降祥兮萬宇雝和地靈效珍兮所在嘉禾¶
自今國其有年兮維此之瑞不厭其多斯豈不愈於漢¶
廷赤雁之賦芝草之歌洪武二十年二月甲辰上命儒¶
臣書洪範掲於御座之右朝夕觀覧欲自為註三吾時¶
為左春坊賛善¶
　¶
　¶
　¶
<pb:KR2g0038_WYG_009-19b>¶
　¶
　¶
　¶
　¶
　¶
　¶
　¶
　明名臣琬琰録卷九¶
