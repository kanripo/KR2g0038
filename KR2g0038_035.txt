# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.116413
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷十一
<pb:KR2g0038_WYG_035-1a>¶
欽定四庫全書¶
　明名臣琬琰續録卷十一¶
　　　　　　　　　　　　　明　徐紘　撰¶
　　禮部侍郎章恭毅公神道碑銘　　尹　直¶
南京禮部侍郎章公既薨之四年其孤南京禮科給事¶
中𤣥應除喪來告于朝曰臣之先臣綸卒遂䝉遣官諭¶
祭有司營塟寵終之恩渥矣第贈若謚未荷賜焉惟陛¶
下哀憐嘉與之以&KR1421;寵於章氏而覆葢其遺𦙍天子曰¶
<pb:KR2g0038_WYG_035-1b>¶
噫兹予忠讜之臣也䘏與其可弗備乃贈南京禮部尚¶
書謚恭毅官其季子𤣥㑹為鴻臚寺主簿𤣥應兄弟既¶
祗謝進而言于予曰先臣幸具䝉卹典矣惟是墓道之¶
石未有刻詞敢以請予惟恭毅公之所以忠於朝聖天¶
子之所以眷於公足為忠義者勸宜有以著之初景泰¶
元年英宗皇帝歸自北狩尊為太上皇别居南宫今上¶
在儲位又明年乃易兩宫疏隔嫌隙滋萌災異薦臻人¶
心危懼廷臣無敢以言者時公為儀制郎中特陳修徳¶
<pb:KR2g0038_WYG_035-2a>¶
弭災十四事一畏天戒二任爕理三養聖躬四節幸御¶
五務儉約六勤論政七惇孝義八慎賞賚九重名爵十¶
革廵撫十一擇重臣十二辯異端十三却貢獻十四汰¶
沉官其畏天戒大意謂内臣不可干外政佞臣不可假¶
威福後宫不宜盛聲色凡為隂盛之𩔖請悉革罷其惇¶
孝義則謂上聖皇太后皇太后為天下母受天下養可¶
謂尊養之至矣然必躬修問安視膳之禮乃盡尊養之¶
誠太上皇帝君臨天下十有四年陛下向嘗親受冊封¶
<pb:KR2g0038_WYG_035-2b>¶
為臣子是天下之父也至是以天位授陛下尊為太上¶
皇是天下之至尊也每月朔望及歳時節旦宜率羣臣¶
朝見於延安門以極尊崇之道而又復舊皇后於中宫¶
以正天下之母儀復舊皇儲於東宫以定天下之大本¶
如此則倫誼篤而和氣充天意自囘災異自弭矣疏上¶
忤㫖下公錦衣衛刑獄逼誣引大臣并南宫通謀榜掠¶
慘酷體無完膚濵死者數卒無一語及他為御史鍾同¶
先嘗有言故并逮之俱欲重坐㑹天大風雨黄氣四塞¶
<pb:KR2g0038_WYG_035-3a>¶
刑乃少緩明年秋大理卿廖莊入朝亦以嘗請復¶
儲杖于闕庭因命杖公與同至百同死公幾絶復生禁¶
錮愈嚴公了無懟悔意越二載英宗復登寳位今上還¶
正儲宫首錄公忠出之獄嘉歎良深遂陞禮部右侍郎¶
一時自王公而下至里兒巷婦皆嘖嘖嘆頌不容口曰¶
天祐忠義何若是其較然也公諱綸字大經姓章温之¶
樂清南閣里人其先出閩王審知太傳仔鈞第七子南¶
唐静邊指揮使仁政之子賁徙自浦城凡幾世元湖州¶
<pb:KR2g0038_WYG_035-3b>¶
徳清典史諱聞宗本比閭呉氏來繼章後公之髙祖也¶
曽祖諱新民考諱文寳字叔珍號西源世有潜徳祖及¶
父咸以公貴贈南京禮部右侍郎祖妣妣俱贈淑人公¶
資禀殊常六歳失恃甫成童即刻勵好學不事生業年¶
十八丁父憂哀毁踰禮既冠郡守何公文淵選補郡庠¶
弟子員親為之講授以詩經中正統戊午鄉薦明年㑹¶
試第三人廷試賜進士出身給告畢姻時西源尚在殯¶
公塟畢而後娶還朝授南京禮部主事景泰初陞禮部¶
<pb:KR2g0038_WYG_035-4a>¶
儀制郎中適國家多故公則知無不言言無不盡首請¶
増㑹試取士額次言太平十六事累數千言俱準議行¶
北敵額森索使通好公言宜暫給往來之盟以待天時¶
人事之至車駕欲幸大隆福寺公言以萬乘之尊臨異¶
端之地傳之後世誠非美事又因災異請下詔求致災¶
之由上示撤樂减膳之敬下推捐俸救荒之仁節濫賜¶
之費罷補官之奉慎差遣之擾傋義倉汰僧徒諸事皆¶
剴切明年遂以言及禍矣其後佐禮部益侃侃不回天¶
<pb:KR2g0038_WYG_035-4b>¶
順二年山東水守臣請蠲租未允公為請得减其半宗¶
室有被火盜乞賑䘏該司沮以無例公言朝廷重親親¶
宜出特恩遂賜金五百兩南京禮部闕卿佐廷議屬公¶
上面諭公曰根本重地非卿不可事有當言具以來聞¶
賜白金貳拾兩文綺二表裏以行四年調南京吏部八¶
年今上嗣位有司奉遺詔百日外請行大婚禮公言山¶
陵尚新元朔未改百日從吉心實不安釋服公除在前¶
代固有常制諒隂婚娶於今日不忍随宜乞特諭禮部¶
<pb:KR2g0038_WYG_035-5a>¶
來春舉行時雖迂公言識者韙之成化紀元又陳救荒¶
四事四年奉詔考察南京官吏與都御史髙明議不恊¶
遂劾之并斥御史部屬十人五年以星變求避位不許¶
尋陞南京禮部左侍郎六年告歸展省踰嵗還任十年¶
丁母包氏憂将起復乞休致許之家居創祀先祠及校¶
定時祀拜謁儀節居家雜儀為子孫規宅西構重屋¶
庋圖籍日坐其上觀書覽勝東構小軒闞嶼西泉石時¶
從賔客觴咏其中給事嘗得拜慶稱壽姻族咸集公劇¶
<pb:KR2g0038_WYG_035-5b>¶
飲大醉歌吟笑呼甚樂也十九年三月二十二日疾終¶
于正寢先是宅前山巖崩摧聲振林谷公嘆曰吾其當¶
之歟至是果然配朱氏累封淑人母儀婦道閨門楷則¶
前九年卒與公合塟于横嶼山子男二長即𤣥應朱出¶
由進士授今職次即𤣥㑹庶出也女一孫男六嗚呼正¶
統之末社稷非景帝未知如何一時安撫之功卓矣¶
不韙者易儲一事耳使當時廷臣有能直諌以身狥之¶
則儲未必易後有繼公連章僉諍則必從從則儲可必¶
<pb:KR2g0038_WYG_035-6a>¶
復正月十七日之變亦何自而萌奈何獨公憤發一言¶
遂罹楚毒豈意生全復躋顯位以功名考終而榮及後¶
人忠義之報如何哉葢公孝友朴惇剛方坦易學問該¶
洽遇事敢言然皆政教大體匪訐匪誣厥後景帝拒絶¶
讒間全䕶兩宫其亦終有悟於公之言也夫彼棘蝇市¶
虎權鸞奸大之軰徒猥𤨏細故而於宗社安危綱常淪¶
斁畧不語及者皆公之罪人也漢汲長孺之剛直宋魯¶
宗道之骨鯁杜祁公之勁氣直節以公方之亦奚媿哉¶
<pb:KR2g0038_WYG_035-6b>¶
春秋有大美惡不厭其詞重復余即公之忠讜始終言¶
之其他文與行有過人者皆可畧銘曰人臣事君忠讜¶
是攄弼違䋲正敢意全軀正統之末景泰之初疇資衆善¶
國幸無虞乆安易玩乃惑佞諛謂儲可易斯為永圖兩¶
宫嫌間倫誼寖疎有列言責誰伏青蒲侃侃恭毅獨¶
矢厥謨曰兹孝友政教權輿矧惟國本厥位可虚請復¶
元良以敬天渝過不憚改庻免淪胥惟是逆耳遽罹攣¶
拘偹嘗楚毒屢絶而甦天乆乃定雲開日舒英皇復辟¶
<pb:KR2g0038_WYG_035-7a>¶
今上復儲乃釋公繫深知奬譽乃貳宗伯横金紓朱始終¶
一徳不斵其觚衮闕是補綱常是扶南都簡佐帝命公¶
徂曰匪均逸庸示楷模事有可言予惟汝俞薦更兩曹益¶
勵亷隅功成勇退燕申泊如探竒覽勝觴咏為娛巖傾¶
谷震神游清都後昆繼美卹典尤殊墓道有石螭首龜¶
趺惟公學行宜不一書太史刻詞畧其緒餘獨掲一忠¶
以愧鄙夫越山可夷浙水可淤恭毅之名天壤與俱¶
　　侍郎廖恭敏公言行錄　　　　　　尹　直¶
<pb:KR2g0038_WYG_035-7b>¶
廖荘字安止江西吉水人進士歴仕宣徳成化間官至¶
刑部左侍郎卒年六十三贈尚書謚恭敏¶
公㓜卓犖不凡弱冠中江西鄉試宣徳五年林震榜進¶
士八年選工科庻吉士十年擢刑科給事中正統六年¶
陜右飢命往賑之公率以便宜從事賴以全活甚衆比¶
還多所建白時東里楊公當國家人有不律者公率同¶
列抗章論其不職或曰獨不為楊公地乎曰此所以報¶
公也八年大理寺官屬悉以事坐累命公署寺事踰月¶
<pb:KR2g0038_WYG_035-8a>¶
擢大理寺左丞十一年陞南京大理左少卿景㤗五年¶
上疏請朝謁南宫及加恩禮於今上大意謂仕中朝十¶
餘年間見上皇臨朝遣使冊命於郕邸歳時令朝臣謁¶
賀于東廊恩禮隆洽羣下感動上今臨居南内問安侍¶
養大為曠闕是非所以篤忠愛友悌之誼慰天心而召¶
和氣也且上皇之子猶子也宜令親近儒臣講明經義¶
輔成徳器以端國家之本以繫天下之心由是忤㫖明¶
年丁母憂入見命杖於廷幾死明日謫河州定羌驛丞¶
<pb:KR2g0038_WYG_035-8b>¶
輿曳就道天順元年英廟復位召還為大理左少卿時¶
母服未闋聞外艱遂以情自陳命賜祭營塟葢特恩也¶
服闋調南京大理寺五年陞南京禮部右侍郎七年調¶
南京刑部成化改元御史有言公於朝者公引咎請老¶
上獨知其故斥不聼而遷公刑部左侍郎且曰荘大節¶
可取公益竭誠奉職踰年以疾不起上聞悼惜遣官賜¶
祭有司治塟事贈刑部尚書謚恭敏公為人直易表裏¶
坦然性剛急詞氣激烈少不當意輙面折至不能容故¶
<pb:KR2g0038_WYG_035-9a>¶
間為深機者所中率不能自易也廣廷大議刺刺不撓¶
及以言被罪名稱藉甚四方想聞其丰采然不孑孑為¶
異飭細行以取譽接對異士𩔖不見有纎毫貴勢態尤¶
篤於鄉里故舊營䕶拯㧞極其力之所至賔至巵酒豆¶
肉輙與為歡無一食不對賔客既為法官所親或勸稍¶
謝往來逺嫌議公笑曰昔人有言臣門如市臣心如水¶
吾無愧吾心而已没之日無以為歛鬻居第供費歴時¶
不能售郷之仕於朝者相與裒助假貸以佐之於是足¶
<pb:KR2g0038_WYG_035-9b>¶
以先生之平生葢賢於世之深情厚貌事邊幅者逺矣¶
故河東文靖薛公謂公於議論之識獨能其逺者大者¶
真知言哉(並彭時/撰墓志)¶
尹直賛曰知識逺大胸次坦平早列諌垣歴賛司刑昌¶
言讜議人紀天經孰謂鳴陽乃致批鱗廷挺幾隕既僨¶
乃興大節可取天語褒榮章鍾同傳聮炳汗青¶
　　監察御史鍾公言行錄　　　　　楊　亷¶
鍾同字世京江西永豐人第進士歴仕景㤗間官御史¶
<pb:KR2g0038_WYG_035-10a>¶
以直諌死錦衣獄年三十二天順初追贈大理寺左丞¶
世京飽庭訓踐孝友培忠義之基厚矣景㤗庚午領郷¶
書明年登進士拜貴州道監察御史風采壁立嘗因待¶
漏與儀制即中章公綸期論易儲事願獻狄梁公之誠¶
脫受比干之慘無所憾詞氣嚴正繼之以泣綸亦慨然¶
以身許之某年某月某日公疏上言宗社之本在儲位¶
宜復不宜緩兼陳一切弊政聞者毛竦咸度事牢難破¶
勢重莫移韙其朝陽鳴鳯而危其手犯逆鱗既而綸疏¶
<pb:KR2g0038_WYG_035-10b>¶
隨入并收下錦衣獄某年某月某日公死焉葢知有其¶
國不知有其身也英宗復辟下詔謂其忠誠義氣貫于¶
金石追贈奉政大夫大理寺右丞官其長子啟知縣當¶
今皇上亦謂其死于忠義詔祿其妻羅氏官其次子通¶
政司知事先是世京遺骸猶在圜土啟陳情乞得歸塟¶
浪田之陽頻年鵲巢丘木累産白雛喙距紅而異常人¶
以為精神所感故名其地為忠義鄉¶
忠義碑詞云三綱五倫首揭道義凡厥有生罔不同具¶
<pb:KR2g0038_WYG_035-11a>¶
蚩蚩衆人氣拘物蔽三五凝精惟公獲粹中兮虚靈善¶
兮由備載帥以志載充以氣允矣讜言天下大計訇然¶
雷霆弗驚弗懼猗與那與孰不有死林林總總草木萎¶
靡龍逢比干雖死不死於昭上帝乃眷乃顧湛恩龎洪¶
爰及後裔巍巍㤗華中柱天地耿耿列星垂耀萬世(髙/明)¶
(撰忠/義碑)¶
御史鍾同之死刑部侍郎林鶚之好禮其烈與嚴美矣¶
(名臣/賛錄)¶
<pb:KR2g0038_WYG_035-11b>¶
　　兵部尚書程襄毅公墓志銘　　　劉文和¶
成化己亥秋九月二十有七日南京致仕兵部尚書兼¶
大理寺卿休寜程公卒于正寢有司以訃聞詔贈太子¶
少保謚襄毅遣官諭祭營塟朝紳或曰公一代人豪而¶
今已矣可惜雖然朝廷于其生加以穹秩于其休褒以¶
璽書于其没優以䘏典且有象賢之子昌大其業是公¶
雖死猶不死可謂無遺憾矣既而其子敏政慟謂予曰¶
先生交先君子三十餘年僕又曽聆先生一日之教兹¶
<pb:KR2g0038_WYG_035-12a>¶
墓中誌銘敢以為托乃誌曰公諱信字彦實世居嶶之¶
休寜其先聞臣大儒載在簡冊可考髙祖諱杜元至正¶
末用薦者起為承奉班都知不赴曽祖諱吉輔兩世妣¶
皆呉氏祖諱社壽國朝洪武中謫居河間考諱晟俱以¶
公貴贈兵部尚書兼大理卿祖妣汪氏妣張氏俱贈夫¶
人公以易經中正統辛酉順天府鄉試明年第進士授吏¶
科給事中己巳英廟北征公偕廷臣上疏諌止不報已¶
而師潰土木敵遂南侵京師戒嚴命公守西城上言五¶
<pb:KR2g0038_WYG_035-12b>¶
事曰新號令以振軍威募勇敢以偹警急召勤王以遏¶
南侵設武備以防内變養銳氣以偹戰守皆見采¶
納額森率兵自西山一帯進薄都城都督孫鏜禦之失¶
利乞領衆入城公堅持不可躬督諸軍自城上以火鎗¶
礟石鼓譟為鏜援敵引去景㤗紀元命公充副使持節¶
冊封華陽王妃凡王府有餽遺悉却之歸陞左給事中¶
辛未九月英廟還自迤北居南宫公復上中興固本十¶
事曰敬天求賢納諌謹災節用詳刑選將練兵尚儉隆¶
<pb:KR2g0038_WYG_035-13a>¶
師而敬天一事則當時天象屢變請景泰帝隆孝友¶
之實以答天心之仁愛聞者壯之壬申陞山東右叅政¶
總理遼東邊餉廵撫都御史奏倉官吏卒盗糧石以上¶
者死乃造新斛視舊加二寸付公公立碎而火之曰使¶
彼真盗死不足䘏今故為此斛置人於死地豈情也哉¶
遼卒至今能道其事㑹以憂去轉四川分廵所至問民¶
疾苦松潘夷人作亂公偕侍郎羅綺進攻破其黒虎諸¶
寨天順丁丑英廟復辟公奉表入賀時方錄景㤗間上¶
<pb:KR2g0038_WYG_035-13b>¶
言之人遂留公為太僕卿遼東廵撫缺員陞公都察院¶
左僉都御史賜勅以行守将海伯董興姻聨曹欽公一¶
切裁之以正又造戰車創義倉行贖罪法設月輪簿凡¶
百號令一新時建州人董山潜結朝鮮公使土官終成¶
授以成算往亷之得朝鮮授董山中樞院使制書以還¶
公疏曰乗其未發急遣二使問之可伐其謀朝廷廼命¶
一給事往朝鮮一錦衣譯者往建州兩處初不肯承出¶
書示之咸相顧愕然各貢馬&KR1180;罪北部博囉聚衆欲入¶
<pb:KR2g0038_WYG_035-14a>¶
塞自率師廵邊營於境外者凡三月得風濕之疾自此¶
始都指揮夏霖事多不法與董興相結納僉事胡鼎按¶
其罪四十公以狀聞詔中官及錦衣郭指揮逮霖而籍¶
之不意中途受賂乃凑虚實相半都御史冦深因併劾¶
公輕聼胡僉事言調南京太僕少卿刑部缺堂上官廷¶
臣言非公不可召陞右侍即尋以憂還河間今上皇帝¶
即位起復公于兵部又轉左成化丁亥四川貴州山都¶
掌蠻㨿大壩山箐之險叛服不常陞公尚書提督軍務¶
<pb:KR2g0038_WYG_035-14b>¶
與襄城伯李瑾統畨漢兵討之公至永寧自督大軍入¶
金鵝池又分四路兵期㑹于大壩将士依公方畧用神¶
銳勁弩攻賊賊不能支連破二十餘寨獲銅鼓數十斬¶
首五千級生擒二千餘賊復走入深洞公命軍士以土¶
石窟其門以兵圍之月餘賊死洞中臭十餘里又隂察¶
九姓土獠之附于賊者還師撲之未及載都掌悉平乂¶
布置衙門造事以定凱還進兼大理卿有白金綵幣襲¶
衣之賜前此公營大壩凡兩月淫雨不時瘴癘薦興舊恙¶
<pb:KR2g0038_WYG_035-15a>¶
復作至是四上疏請老俱不允辛夘春上以雨雪不降¶
求言公上言兵事可更張者四兵弊可伸理者五詔下¶
所司執政者難之未幾三邊有事悉如公所料南京缺¶
叅賛機務大臣廷臣交章薦公為宜上允所請公至南¶
京適彗出軒轅乃與六卿合議復上言興利除害三十¶
餘事多見諸行他若汰貪縱修舊典可書者尚多在南¶
京叅賛已四載復疏乞休上重違志賜勑還鄉有疾若¶
去體其勿乆安于家之語明年公還休寜里第又四年¶
<pb:KR2g0038_WYG_035-15b>¶
&KR1180;世距其生則永樂丁酉閏五月十六日得壽六十有¶
三𦵏邑東南南山之原配林氏累封夫人子男三長即¶
敏政成化丙戍進士及第授翰林編修累陞左春坊諭¶
徳學行為時所嘉次敏徳太學生次敏行孫男三壎圻¶
塏嗚呼公儀觀魁偉性資剛果六籍百子無不渉獵為¶
詩文畧不經意而雄渾可傳事親孝少時嘗力耕以養¶
居憂廬墓側有芝産之瑞教子弟嚴而有方待内外親¶
族恩義兼盡遇故人子矜恤振㧞惟恐不及凡百玩物¶
<pb:KR2g0038_WYG_035-16a>¶
一不以掛目為諌官知無不言言必達大體而嫉惡太¶
嚴佐兩藩及法司必以敬正輔長官不隠忍坐視以為¶
賢掌兩京兵政及征伐俱有成績又能任怨南京守臣¶
或欲預錢榖詞訟公曰守備機務所以謹非常若此乃¶
有司之事也斷不可預論者以為得體征川貴時詔以¶
便宜之權付公公自發兵至凱還不爵一人不殺一人¶
同事者以為言公曰刑賞人主之大柄懼閫外事不集¶
而假之人若幸而事集又竊㺯之豈人臣之道也論者¶
<pb:KR2g0038_WYG_035-16b>¶
又曰此古名臣之心名臣之言可以為後世法若今敏¶
政輩進進未已能昌大其業安知天之報公不在此耶¶
號晴洲釣者有晴洲集若干卷藏于家銘曰於惟襄毅¶
晉臣之系宋儒之裔豪傑其才剛大其氣於昭襄毅科¶
第髙登祿位馴致兵刑聿司留鑰是寄果哉襄毅衆方¶
棼棼我獨易易不數言間能决大議偉哉襄毅車轍所¶
至吾民獲利威震蠻夷名揚當世無憂襄毅文事武備¶
有人承繼誕昌前烈引而弗替無憾襄毅善始令終皇¶
<pb:KR2g0038_WYG_035-17a>¶
恩特異歸於南山垂休千祀¶
　　興化知府岳君墓誌銘　　　　　葉　盛¶
英宗皇帝既復辟宥宻之臣累出親擢其第五人則吾¶
友燕山岳君正也君固竒士而王吏部忠肅公又嘗亟¶
稱其賢上雅重之君亦自幸魚水之遭凢所陳請所撰¶
述所對答竭盡忠藎多稱㫖一日湯序言變異将以古¶
法進云奸臣未盡之故上以問君君叩首曰奸臣未聞¶
求之将人人自危况序術疏淺宜不足信上恱時石曹¶
<pb:KR2g0038_WYG_035-17b>¶
二猾勢方張君虞其将來必不盡靖因極言於上前且¶
退而面開導之使為保全計二猾雖陽諾好辭中實銜¶
之葢未幾君之禍作矣上猶惜君甚止出為欽州同知¶
既又追及逮繫責戍甘肅之夷鎮二猾尋踵敗上惻然¶
有思曰岳正言是也召還将復有所用而龍馭上升矣¶
成化初君居母憂服闋御史有言當急召用君以勸忠¶
詔仍元職吏部言當調南京有㫖其勿調命充經筵講¶
官纂修本朝實録適兵部清黄官缺部院大臣㑹薦君¶
<pb:KR2g0038_WYG_035-18a>¶
遂以成化元年四月俾知興化府以行君在官生財惠¶
民民始譁而終服號賢守有司者或不知禮君君廼有¶
歸志嵗己丑來朝請致仕家居越三載為成化八年九¶
月十一日疾卒得年五十五公卿以下皆往弔哭莫不¶
嗟悼曰岳先生亡矣君字季方别號蒙泉畿内漷縣人¶
曽祖徳甫祖思銘父興懐逺將軍輕車都尉府軍前¶
衛指揮同知母太淑人劉氏君少年已能學有名二十¶
一領鄉薦卒業太學正統戊辰㑹試同考誤寘落卷中¶
<pb:KR2g0038_WYG_035-18b>¶
侍講杜寜獨驚其文以為此吾輩中人遂占首選廷試¶
第三名授翰林編修景㤗三年陞右春坊賛善兼編修¶
天順初元改修撰是年六月被命入内閣叅預機務及¶
其得罪去僅一月耳居偉貌美髯言論灑灑動循矩度¶
居家孝弟交朋友有始終之誼平生性剛而志髙抱負¶
經濟不輕屈下人有古豪傑之風石曹事或迂議之且¶
以未信為言直應之曰何得以諫官處我我道當如是¶
其篤於自信如此人有不可意事雖權貴人當言即言¶
<pb:KR2g0038_WYG_035-19a>¶
之無宿藏而人不之察以故愛君者雖多卒不能勝夫¶
嫉君者之屢也配宋氏孺人側室周氏子男二増堂皆¶
天女六長許嫁而卒已嫁者婿朱㫤生員李經翰林編¶
修李東陽餘俱未行君之學精慱旁熟荘騷至方外¶
度數諸書無所不窺所著經解務出新意多儒先所未¶
發惟深衣纂誤成書文章有𩔖博稿若干卷書法晉唐¶
可名家嗚呼美才如君即特置華要先皇帝之明也中¶
間蹇連坎坷有若不堪處者然觀君今日之金緋在躬¶
<pb:KR2g0038_WYG_035-19b>¶
考終牖下自非先皇帝今皇帝之明且仁則雖欲得此¶
難矣若是者在君其亦可以無憾哉以卒之年十一月¶
十一日塟祖塋之側君之兄端府軍千戸祥哀君無子¶
率猶子坪培均坦墉長號嚮予乞銘予為作銘慰答之¶
亦以慰君於地下焉爾銘曰古有李白其人亡嗣亦有¶
栁州擯斥以死其名之長弗繫乎此¶
　　侍郎葉文荘公言行録　　　　　楊　亷¶
葉盛字與中直𨽻崑山人第進士歴仕正統成化間官¶
<pb:KR2g0038_WYG_035-20a>¶
至吏部侍即卒年五十五謚文荘¶
公授兵科給事中己巳之變公率同列劾将臣扈從者¶
失律敗事請誅夷之以謝天下然後選将練兵以復不¶
共載天之讐如此則大綱以正大義以明時邊境未寜¶
大臣有奏留邊将守京師者公言今日之事邊闗為急¶
往者獨石為營不棄則六師何以䧟于紫荆關白羊不¶
破則敵騎何以薄都城急宜遣固守宣府居庸為便已¶
而河南陳州流民扇動命公往視公即兼程以進除貪¶
<pb:KR2g0038_WYG_035-20b>¶
虐賑飢寒民用安輯¶
景㤗元年八月北兵送駕還京将入闗矣有隠名具帖¶
言迎復事者大臣見之顧忌不敢舉公曰此野人無情¶
之言達于上感動必矣或沮以匿名書公不顧具疏言¶
之有㫖令尚書胡濙封進帖雖留中而正論有不泯焉¶
遷山西布政司右叅政協賛獨石等處軍務先是獨石¶
馬營入城遇敵失守殘破未復公列其利害可興革者¶
為八條以進次第罷行之入城既設暖舖以便行旅復¶
<pb:KR2g0038_WYG_035-21a>¶
均蔬圃以給将士制度品式纎悉備既而又請官銀五¶
千兩買牛千餘頭摘戍卒不任戰者俾事耕稼嵗課糧¶
于官凡軍中買馬勞功恤貧諸費皆於是乎取給自是¶
家給人足邊地歡洽嵗亦屢登以外艱去擢右僉都¶
御史廵撫兩廣公乞終制不允至廣興利革弊尤盡厥¶
心請許鹽商計鹽多寡入米餉邊而後出境公私兩利¶
之¶
成化八年北兵出没河套為西邊患有言増兵守險者¶
<pb:KR2g0038_WYG_035-21b>¶
有言大舉搜套驅出河外沿河築城堡抵東勝徙民耕¶
守其中者公為吏部侍即受命往議方畧奏言搜河套¶
復東勝此皆事勢所難惟増兵守險可為逺圖宜令守¶
臣剷削邊墻増築城堡收新軍以實邊選土兵以助守¶
此不但可責近效而亦足為長便也從之公温雅簡重¶
崇道誼尚名節言動思跂古人居家惇孝友蒞官清慎¶
勤恪設施不苟與僚友論事不激不隨其取人先行檢¶
而後才藝終不及人之過公退手不釋卷考古辯疑殆¶
<pb:KR2g0038_WYG_035-22a>¶
忘寢食而于世俗聲色財利之好澹然不以經心惜乎¶
大用未䆒而卒(並彭時撰/神道碑)¶
顯允文莊萬夫之特博學宏詞忠言逺識君子焉依樂¶
善無斁給事青𤨏以登憲職撫綏朔南保釐勿失吏¶
禮之貳徳音秩秩希文不相古今所惜(彭韶/撰賛)¶
　¶
　¶
　¶
<pb:KR2g0038_WYG_035-22b>¶
　¶
　¶
　¶
　¶
　¶
　¶
　¶
　明名臣琬琰續録卷十一¶
