# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.335071
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷二十
<pb:KR2g0038_WYG_044-1a>¶
欽定四庫全書¶
　明名臣琬琰續録卷二十¶
　　　　　　　　　　　　　明　徐紘　撰¶
　　南京刑部尚書張公墓志銘　　　童　軒¶
公諱瑄字廷璽别號古愚晚號安拙翁再號觀菴系出¶
宋忠定公後世家句容曾祖日宣元滁學教諭因僑寓¶
於滁國初徙江浦遂占籍居焉祖克讓忠信孝友為鄉¶
人所重考俊民行在左軍都督府都事以言事謫戍保¶
<pb:KR2g0038_WYG_044-1b>¶
安衛後用薦至京公時甫十嵗妣喪随考與娣李恭人¶
僦屋以寓行装屢空考後授知縣徳清日趋公務公毎¶
旦受書於李恭人考常愛而器之曰吾聞祖以來有掩¶
遺骸數萬者吾門昌大其在是兒乎後果以公之貴祖¶
考俱累贈資政大夫南京刑部尚書祖妣徐妣鄭黄朱¶
顧俱夫人初正統間公為縣學生始業舉子受禮經於¶
姊夫李公侃等中應天府辛酉郷試刋行經義於録明¶
年李偕公同登壬戌進士觀政户部李公後官至都察¶
<pb:KR2g0038_WYG_044-2a>¶
院僉都御史公以師禮事之終身奉李恭人如其母未¶
嘗少衰甲子授刑部四川司主事時司㓂俞公士悦待¶
屬甚嚴毎稱公賢能以勵諸司戊辰以外艱去軄景㤗¶
辛未服闋仍除湖廣司主事明年陞本司員外郎時太¶
子少師兼吏部侍郎江公淵奉命南京等處公幹奏公¶
才能欲與之俱適江以憂去不果是冬陞本部四川司¶
郎中癸酉陞知府吉安吉安素號健訟日不下數十¶
百人公㫁如流且屢辨疑獄痛革吏弊發奸摘伏如神¶
<pb:KR2g0038_WYG_044-2b>¶
吉民畏服然吉俗信鬼嵗刻木以像神具冠裳聚衆迎¶
送以邀福澤公禁之弗聴出遇諸途遂叱令棄像水中¶
民首倡者悉寘諸法無何公遘重疾郡之長老皆曰神¶
為祟也請復之公執復弗許病亦尋差郡民給路引者¶
前例毎引取銀四分謂之堂食前守悉為已有公遵舊¶
制祗収楮幣一貫仍為公費丙子夏郡大饑公申上司¶
不候報輒𤼵廩以賑民賴存活者多郡學諸生有匱乏¶
者輒分俸給之若彭教羅倫曽彦輩皆魁甲科為名宦¶
<pb:KR2g0038_WYG_044-3a>¶
實公所造就也僚屬亷而貧者家有婚喪皆設以助之¶
又建閣□學以藏御書建法祠於郡以祀忠節文廟府¶
治橋梁道路皆脩治完整公私一新時廵撫都御史韓¶
雍氣𦦨烜赫郡邑皆望塵雅拜惟公不為屈葢公居官¶
剛正嚴明吏部毎考治績恒居天下第一天順庚辰遂¶
由郡守陞廣東右布政使去吉之日老稚扳留不獲存¶
其靴郡中後人復建亭刻石以圗不朽公至廣㑹廣西¶
流賊越境攻破屬邑建山公督官軍擒殺賊首莫文章¶
<pb:KR2g0038_WYG_044-3b>¶
等築城堡改邑治民頼以安賊徒周公轉等嘯聚於陽¶
江縣黄江屯嵗久道路不通新興縣頑民鄧李保紏結¶
流賊殺害居民逋負粮差者幾二十年官不敢告公皆¶
勦除之甲申流賊復來刼掠民被害尤甚公復㑹兵逐¶
殺賊乃遁去大藤峽蠻賊屢肆猖獗朝廷兩度出師頒¶
給綵叚銀牌等件以旌軍功公累受綵叚一十八疋銀¶
牌一十四面特賜公大紅織金雲鶴衣一襲銀定寳鈔¶
尤多後左布政使周鐸右恭政卓天錫相與嘆公忠勤¶
<pb:KR2g0038_WYG_044-4a>¶
共求大學士商公輅為文勒石以紀其績又嘗躬督各¶
屬造預偹倉六十二處修理陂塘圩㟁四千六百六十¶
六處修築廣州新會等府縣城垣一十二處廣袤尋丈¶
若干甃以磚石俱因民利而利之無一怨者戊子轉左¶
布政使先是各該吏典知印承差㑹同廵撫三司等官¶
恭撥公曰此布政司事也専之人莫敢侵己丑冬公滿¶
九載當赴京軍民千餘奔走乞留於是廵撫鎮守等官¶
交章薦公學行才識剛方仁惠乞留在任以慰民情詔¶
<pb:KR2g0038_WYG_044-4b>¶
可其奏辛酉朝廷錫誥命有操存端方才識通敏之褒¶
封贈三代壬辰奉勑陞都察院右副都御史廵撫福建¶
初所屬郡縣多無糧儲公命各建倉廩勸富民出粟以¶
偹凶荒民至今賴之沿海官軍先因事减支俸三糧十¶
餘年遂以為例公知其貧命依舊支俸官軍感惠立石¶
頌徳閩安鎮出海有二港勝國時有鐵索横截港口以¶
禦海冦嵗久廢没公奏命所司造鉄索三毎索長百有¶
餘丈兩坼維以鉄樁中以舡二十隻駕之小港如大港¶
<pb:KR2g0038_WYG_044-5a>¶
之制而索差短由是海冦絶迹莫敢往來事詳載于學¶
士林公文重脩閩安鎮記山海冦林夀六魏懐三等攻¶
刼鎮城嵗久不獲其鎮守等官屢被勑責公至盡皆成¶
擒福安夀寧縣等地隣江浙强賊羣聚阻塞道路公擒¶
獲賊首葉旺葉春餘黨賊散盡朝廷勅諭有處置得宜之¶
褒鎮守太監盧朦暴横公裁抑之事聞革去鎮守人民¶
稱决閩俗信隂陽拘忌有殯於家十餘載者公屬督責¶
𦵏不數日出𦵏者七千餘棺甲午秋又奉勅巡撫河¶
<pb:KR2g0038_WYG_044-5b>¶
南風紀益振諸司少有不職公或知之輒惶懼謝罪時¶
按察使何喬新副使陳選並有亷能聲公奉聞旌異後¶
俱至大用人謂公有知人之明河南軍糧二十七萬石¶
先在元城縣地方交兌公以為元城非河南所屬難以¶
鈐制改置倉於彰徳水次軍民稱便乙未秋公以例入¶
京議事因奏時宜若安揷流民責成守令脩舉武偹甄¶
拔滯才等一十八事該部核議而行之河南大饑公發¶
廩賑濟仍於城四門及各寺觀設粥以給饑者出官庫¶
<pb:KR2g0038_WYG_044-6a>¶
衣布以給寒者無居止者查闗廂空屋土室以處之活¶
民不啻萬數戊戌改南京刑部左侍郎因見廣東司事¶
繁即添主事一貟累嵗繫逮罪囚不旬月間各得其情¶
問擬如律自是獄無寃滯壬寅秋以都御史侍郎通九¶
載考滿赴京陞本部尚書南京御史何舜賓等坐犯贓¶
罪徽州冨民許通叟强奪人田當道為之請嘱公不聴¶
咸正以法丁未春公齒七十有一上章懇乞謝事退而¶
家居尋授誥命贈封三代如制公居家孝友慈愛毎遇¶
<pb:KR2g0038_WYG_044-6b>¶
初度之日未嘗茹葷飲酒嵗時祖考忌辰亦必齋戒祭¶
祀諸弟妹六人姪四人婚嫁教育之事公皆以身任之¶
先世産業悉讓諸弟不取仍以俸資周之雖疎逺宗族¶
亦皆使得其所初公将生母夢神授一兒既而誕公容¶
質俊麗月光烱然孩提時性識聰敏稍長博極經史屢¶
以學問師範於人諸生若宋珍蔣達輩先後俱領鄉薦¶
皆公門下士也為詩文才思溢出下筆立就自成一家¶
且天性儉約於物無所嗜好惟聚書萬卷以教子孫居¶
<pb:KR2g0038_WYG_044-7a>¶
官幾五十年自奉如寒士其視勢利盖泊如也一日偶¶
得疾未屬纊前數日猶作送儲考功赴召序聞地震起¶
坐作詩皆忠君愛國之語人多誦之平生所著有香泉¶
稿一卷粉署餘閒稿一卷凝清集八卷閩汴紀廵録十¶
七卷奏議八卷南征録三卷安拙𩔖稿若干卷公生於¶
永樂丁酉十七年七月七日卒於𢎞治甲寅七年九月¶
二十四日春秋七十有八夫人吳氏潘氏劉氏側室查¶
氏史氏魏氏楊氏生子男七人紘儒士學行方正雅有¶
<pb:KR2g0038_WYG_044-7b>¶
父風絧山西布政司都事縞義官紓嘉興府檢校紡由¶
舉人授樂安縣學教諭綬應天府學生䋠江浦縣學生¶
於戲公學行淑諸人文章行於世政事及於物功業著¶
於時卓然為國名臣雖用之秉鈞持衡亦無不可今其¶
已矣尚幸諸孤書香不墜豈天将食報於其後人耶公¶
既卒禮部以聞欽遣南京禮部致祭於家南京工部先¶
以營造墓域於江寧縣安徳鄉唐家山之原将以𢎞治¶
九年六月初九日啓劉夫人之壙合𦵏先是公側室查¶
<pb:KR2g0038_WYG_044-8a>¶
氏夫人從子紡教諭就養樂安終於官舎至是歸柩亦¶
将窆焉諸孤先期奉其姻家陜西藩司致仕左恭議王¶
公徽及其甥知府李公徳恢所状事行詣軒衰絰稽顙¶
乞銘且謂公遺嘱必得童先生銘我瞑目無憾也顧軒¶
不腆之言奚足為公有亾哉然公命也銘惡可辭銘曰¶
偉矣張公才鉅徳宏敡歴中外名位兩崇粤昔乃祖傾¶
廩惠窮長發其祥公實慶鍾少而慧悟長益豪雄博稽¶
經史智無不通逮登仕版剛介尠同文章拔俗道義萃¶
<pb:KR2g0038_WYG_044-8b>¶
躬愛民如子事上以忠吉甌閩汴恩威並隆禦災捍患¶
所至成功肆晉司冦簡自九重執法不阿折獄在中矧¶
厚姻族資給甚豐瑶環瑜珥振振阜螽年踰七袠髙朗¶
令終唐家之原馬鬛是封内銘元室虹光燭空¶
　　知府張公言行録　　　　　　　江　源¶
張璝字徳潤廣東畨禺人進士歴任天順成化間官至¶
知府卒年六十二¶
撫為江南大都民繁物阜頗稱難治近年為之守者今¶
<pb:KR2g0038_WYG_044-9a>¶
畨禺張侯實兼之焉而問學文章又過之逺甚有兄弟¶
争田者路怙其重名久不能㫁侯一言定之有寄籍治¶
内者前官憚其勢位莫敢差發侯處之以公属邑鄉豪¶
殺人繫獄夤縁貴要請囑百端而不為之動卒正其罪¶
他如詭立户計茍免科徴隠瞞丁口影瞞軍匠與夫曹¶
囑糧里交通富民虐害良善呑併窮苦等弊革去幾盡¶
而又聿興士風丕變故隣境大旱連年饑殍盈道獨吾¶
撫少豐不至甚乏皆侯徳足以格天感神且賑貸有方¶
<pb:KR2g0038_WYG_044-9b>¶
而然耳是以成化三年春郡圃及四郊有野蠶成繭士¶
民皆以為侯之徳化而侯若不聞今成化四年夏境内¶
野蠶作繭彌多衆遂詣庭聲賀願聞諸朝廷侯曰休禎¶
薦降聖世常有非不徳能預聞之恐招物議(黎近撰蠶/野成繭歌)¶
(并/序)¶
却什器罷快手清詞状抑豪右輕引錢制奸吏驅老兵¶
絶乳媪杜裁縫枷屠牛課諸生禮賢士不與燕㑹不徇¶
私謁前之蠧政之積弊一一革矣法不勝恩行必由式¶
<pb:KR2g0038_WYG_044-10a>¶
善者吐氣惡者潜蹤四民各安其業無復先時之愁嘆¶
非訾也瓊喜而忘寐毎有公評亷健如王祥符而仁恕¶
過之翰墨如周莆田而公正過之當於古人中求匹也¶
(禮部尚書/徐瓊手書)¶
以長才治大郡正操利器遇盤根錯節時也清聲雅聞¶
溢於傳誦之口夫豈幸致(南京吏部尚/書王㒜手書)¶
漳州府知府張侯成化十年夏到任秋七月洪水百姓¶
淹没發舟奔救活數百人給衣食周才物亡者設齋具¶
<pb:KR2g0038_WYG_044-10b>¶
饌招魂以弔繼值旱災祈禱霑足學館從新増寘負租¶
具實奏免修南橋民登坦途闢港道大便灌溉士子傳¶
經延他經以博人材鄉飲茍簡考禮宴耆碩以敦風化¶
不為勢却撓法不為奸瞞遣吏功徳之盛皆為實録凡¶
諸被患今列屋奠居思欲以報生我之恩請文𥪡碑侯¶
名璝字徳潤番禺人中進士授主事以才擢知撫州通¶
經學古才宏器逺威儀山立筆翰如流亷静恵利溥浹¶
物情顧為政若其緒餘今知潯州地之相去遼絶民之¶
<pb:KR2g0038_WYG_044-11a>¶
相離日逺䝉惠懐徳惟恐失墜雍按事實謹書以詔夫¶
當道者(兵部郎中林/雍撰功徳碑)¶
讀漳州功徳碑絶句云罷守三州卧兩山漳州面目此¶
碑間郡人欲識䝉菴老也傍斯文捉一班别紙録上兩¶
山先生一笑作碑者林䝉菴曩於京師見其人慎許可¶
人以是信之今直辜他作證明師也蒙菴見拙詩當為¶
抵掌又云漳州功徳碑絶不數時様文字亦一竒也絶¶
句寄漳州林蒙菴刻於碑隂以彰太守之羙(翰林檢討/陳獻章撰)¶
<pb:KR2g0038_WYG_044-11b>¶
(詩并/跋)¶
嗚呼徳潤乃至是邪方其進也予期君以大用徴以常¶
理謂其必得既而不果遂迨其退也予期君以遐年謂¶
其不得於彼必得於此今也又不遂嗚呼徳潤予以君¶
故而今而後不敢復評天下士也已(大學士丘/濬祭公文)¶
　　易州人物志　　　　　　　　　戴　銑¶
張鵬宇騰霄號拙菴世為保定淶水人曽祖思義祖彛¶
仕國朝官至慶府左掌史父榘兵部職方主事並以公¶
<pb:KR2g0038_WYG_044-12a>¶
貴累贈至資政大夫太子少保兵部尚書公㓜已負卓¶
異不與里中羣兒嬉年十四失所怙繼失所恃雖處㷀¶
疚而向學則勤勵不懈及入邑庠才思日以充正統丁¶
卯以詩經領順天府鄉薦景泰辛未中禮部㑹試廷對¶
賜進士出身授山西道監察御史鵬立朝謇諤有才名¶
凡百施為務持大體畧苛細常條奏時事闗民之休戚¶
者數十人服其切直朝廷喜納悉下有司施行之甲戍¶
監㑹試公明之譽籍已尋按治隆慶等處乙亥監南和¶
<pb:KR2g0038_WYG_044-12b>¶
伯軍之湖廣丙子清理京畿為政在在卓振風裁賢聲¶
溢著天順丁丑武臣石亨恃寵作威福人莫敢犯公奮¶
不顧身卒同列極詆其罪亨恨之竟被誣稱謫戍遼東¶
鐵嶺衛尋改廣西南丹衛後亨事敗人服公昞見幾先¶
甲申憲宗即位宥還乙酉召復舊官明年超擢福建按¶
察使戍子夏廣西缺官廵撫擢公都察院左僉都御史¶
以往公常謫其地偹諳其民夷土俗凡政命之出甚合¶
時宜而邉境用寧己丑言官劾中外大臣之不職者誤¶
<pb:KR2g0038_WYG_044-13a>¶
及公上知公忠直獨留廵撫如故尋改理南京都察院¶
事是非予奪一以至公而臺綱振肅辛夘春後改都察¶
院總督漕運兼廵撫淮揚等處明年盜𤼵境丙申勅廵¶
視鳯淮揚廬四府徐和滁三州公以恩信為治輯捕有¶
方踰年盜息甲午仍還南京理院事是年夏擢右副都¶
御史廵撫寧夏丁酉召為兵部右侍郎己亥轉左侍郎¶
壬寅特拜尚書甲辰春進階資政大夫冬加太子少保¶
自是多疾常在告䝉遣中貴湯藥之資偕太醫視療累¶
<pb:KR2g0038_WYG_044-13b>¶
乞致仕不獲允後復請不已上察其意堅賜之𠡠俾馳¶
驛以還命有司月給米二石嵗給役夫四人陛辭復賜¶
鈔二千緍皆異數也實乙巳之夏閏四月焉丁未今上¶
即位詔進資徳大夫正治上卿居家優㳺自適凡七年¶
而終享年七十有二訃聞詔有司營祭𦵏如故事賜謚¶
曰懿簡公之剛直貞介夷險一致凡六為臺憲歴内地¶
邉方者八所至必感激自効竭盡心力而務臻宜民宜¶
人之實其為兵部責任盖重公以身殉國不計利害嘗¶
<pb:KR2g0038_WYG_044-14a>¶
戒僚屬曰處事不患不明特患不公耳公則何事不可¶
為耶京營團操軍士多為将領私役公力陳其弊上即¶
日命内外大臣并臺諫官簡閱得數既多得人且精遂¶
嚴私擾之禁申訓諌之條營伍肅然故事主将偏禆缺¶
人必集廷臣各舉所知以待兵部請而用之年久寝廢¶
或舉亦未盡公公請覈實具名以聞否則有罰自是號¶
稱得人遼東守臣以擒獲敵幼男女來獻者既而悉分¶
給中貴公懼将士肆貪殘以啓邉釁即奏止之大同官¶
<pb:KR2g0038_WYG_044-14b>¶
軍失機於夏米公請治偏禆逗遛不進之罪及大臣之¶
統馭失律者並械赴京處置一時軍法大振雲南木邦¶
為其屬孟密思柄専利侵漁思柄因請自立為官司領¶
屬脩職貢朝議既從之公言此夷未奉㫖尚爾恣横况¶
從其請使之得志乎宜降璽書以理諭而抑之也上可¶
其奏而人服其逺識公平居雖温和其處事則毅然執¶
義不可奪有武臣兾得金齒衛恭将託權貴人薦用公¶
力言其人非将才不可用辯論反覆語益直色益厲而¶
<pb:KR2g0038_WYG_044-15a>¶
竟不従有撫治流民者久不得遷上言流民非得風憲¶
大臣治之不可其意葢自薦也公言是在人不在官如¶
其怠曠雖風憲大臣何益而事遂寢公臨政簡約毎以¶
生事喜功為戒當嵗饑四方奏多盜而山西河南諸處¶
尤甚公報言此輩特逼於饑不得已為盜耳惟罪首惡¶
者一二餘悉宥之則其黨自散矣各道奉行未幾果無¶
事其居官處事盖如此公為人悃朴無華雖居顯要自¶
奉如寒士資性樂易荘重不立崖岸不輕笑語其色侃¶
<pb:KR2g0038_WYG_044-15b>¶
侃若不可親然待人真誠故多樂為之用云子六璇濟¶
南府通判瑀珂玹𤦺瑾¶
　¶
　¶
　¶
　¶
　¶
　明名臣琬琰續録卷二十¶
