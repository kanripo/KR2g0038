# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.353015
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷二十一
<pb:KR2g0038_WYG_021-1a>¶
欽定四庫全書¶
　明名臣琬琰録卷二十一¶
　　　　　　　　　　　　　明　徐紘　撰¶
　　春坊贊善陳先生行狀　　　　　金　實¶
先生諱濟字伯載姓陳氏常州武進縣人上世居温之¶
樂清代為儒家高祖號月岩為瑞安州學正有子七人¶
其第六子曰可山者因㳺平江兵興不得還遂僑寓常¶
熟之雙鳳里先生之曾大父也大父益初父貞又自常¶
<pb:KR2g0038_WYG_021-1b>¶
熟遷今居母唐氏先生頴悟異常總角讀書過目輒成¶
誦比長勵志弗懈嘗以父命㳺錢唐會稽從縉紳先生¶
學從者載泉貨隨之貿遷比還先生以其貲之半購書¶
父竒之笑曰汝能盡讀耶吾弗汝惜先生自是益肆力¶
其間日夜務記覽聞人有異書輒假手録成帙至於胼¶
指無憚勞勩如是者十餘年遂貫穿經史百家之言才¶
名卓然振起東南諸郡會朝廷修永樂大典大臣有言¶
先生者以布衣召至為都督總裁時合内外詞臣暨太¶
<pb:KR2g0038_WYG_021-2a>¶
學儒生衆數千户繙閲中抄四庫書浩瀚填委先生至¶
則與故少師姚公尚書鄭公祭酒學士數軰詳定凡例¶
區别去取莫弗允愜而六館執筆之士凡有疑難輒從¶
質問先生隨問響荅未嘗觗滯疏抉剖析咸有源委非¶
口耳獵渉者可比故一時之人無不服其該博書成擢¶
右春坊右賛善居輔導之職十有五年小心謹慎未嘗¶
有分毫過差去年被命隨侍五皇孫授經凡有諮問先¶
生援据精詳洞究始末博而有要皇孫亦素聞先生名¶
<pb:KR2g0038_WYG_021-2b>¶
深加禮重方將咨以啓沃今年夏五月某日暴中風不¶
能言百藥弗瘳六月四日卒于寓舍年六十一前甲辰¶
之歲某月某日其始生也配潘氏子男三人長格次栻¶
夭卒次栝女二人先生重厚修慎孝友天至事母太夫¶
人備極色養太夫人嘗戒以無過飲終身未嘗至醉其¶
宦逰京師也以太夫人年高不可迎養每一念至輒欷¶
歔飲泣教篤二弟底于成立尚書公以碩徳長才由給¶
事中陞大理卿再轉而位大司馬事先生如父出鎮交¶
<pb:KR2g0038_WYG_021-3a>¶
阯歲峕書問徃來不絶先生以其弟位六卿已復繼登¶
清要深懼盛滿彌自敬畏平居敦尚儉素食不兼味衣¶
無華綺僑寓闤闠一室蓬户葦壁僅蔽風雨而終日危¶
坐手不釋卷為文章根据經史必務理勝不事葩藻常¶
曰文如菽粟布帛貴有益於世不爾雖工奚益所著有¶
綱目集覽證誤若干卷文集若干卷藏于家病後數日¶
會格奉母來省病且革至是復甦瞠目視格母子以手¶
書太夫人安否字格對以無恙頷之出涕被面後三日¶
<pb:KR2g0038_WYG_021-3b>¶
竟卒格既畢殯殮事將奉柩南還塟里之某山乃涕泣¶
求予狀其行實乞銘于當代立言君子以昭不朽予與¶
先生有同官之好而又相知義不得而辭焉謹狀¶
　　兵部尚書節愍陳公墓誌銘　　　曽　棨¶
兵部尚書毘陵陳公之死事于交阯也訃聞詔贈少保¶
榮禄大夫諡節愍遣官諭祭命其子樞為刑科給事中¶
勅工部為造墳塋厚恤其家樞既倣古具衣冠招魂與¶
公之夫人合塟其邑定安西鄉三橋之原乃奉禮部尚¶
<pb:KR2g0038_WYG_021-4a>¶
書胡公濙所述行狀詣余泣拜請銘余嘗辱知於公而¶
忠節事又所當書者遂不辭按狀公諱洽字叔逺姓陳¶
氏其先浙之樂清人曾祖可山喜為湖海之遊元季客¶
平江遭亂道梗弗得歸遂家姑蘇之常熟祖益初父以¶
貞連世弗仕母唐氏有淑徳國朝洪武中以貞自常熟¶
徙居毘陵之武進三子皆聰頴秀異公其仲子也生洪¶
武庚戌正月初六日自㓜端重不為兒嬉甫成童已屹¶
如老成人稍長貌竒偉長身玉立人望而敬焉與兄濟¶
<pb:KR2g0038_WYG_021-4b>¶
暨弟浚同㳺鄉先生謝子蘭之門子蘭謂人曰陳氏兄¶
弟才氣如此河東之薛不得專美於前矣且以逺大期¶
之公讀書力學淹貫羣籍尤工於書法弱冠用薦登朝¶
命㸃軍卒過其目輒識其面且記姓名弗忘有再至輒¶
笞之叱令其去總戎懼請罪公上其事太祖皇帝嘉之¶
賜織金鸂鶒衣一襲洪武丙子以貞戍五開以父没去¶
官至家時五開蠻冦竊發公匍匐將往以歸父喪或止¶
之公不應涕泣以行其後觸瘴癘冒危險間闗五千餘¶
<pb:KR2g0038_WYG_021-5a>¶
里竟負骨歸塟焉未幾少保兵部尚書茹公瑺薦公可¶
大用遂奪情起復授文選郎中太宗皇帝入正大統之¶
初首陞為吏部右侍郎尋轉陞左侍郎階嘉議大夫量¶
才任官銓衡惟允復署地官事益有聲永樂乙酉遷大¶
理寺卿持法平恕民無告寃者丙戌交阯黎賊搆逆朝¶
廷興師問罪且命公覘賊蹤跡調土兵三萬以佐總戎¶
者未幾黎賊就俘交阯遂平既還朝命掌春官事論功¶
定賞人無間言繼署冬官名譽尤振歲己丑交趾餘冦¶
<pb:KR2g0038_WYG_021-5b>¶
作亂仍命英國公張輔率師往討之公實與叅贊機務¶
遂擒其凶渠簡定而還時北方兵動車駕親征公承命¶
偕英國公訓練士卒于塞外辛卯復任鎮交阯以克綏¶
輯其民先教化而後刑法夷人安之蠻俗為之丕變而¶
窮陬遐裔間絃誦之聲相聞乙未還京師上嘉其功陞¶
兵部尚書階資善大夫丁酉仍與豐城侯李公彬同鎮¶
交阯兼掌二司事仁宗皇帝即位勅領交阯布政司按¶
察司兩司仍叅軍事賜誥命追封二代祖考皆資徳大¶
<pb:KR2g0038_WYG_021-6a>¶
夫正治正卿兵部尚書祖妣贈夫人母封太夫人故妻¶
楊氏贈夫人今上皇帝宣徳改元之初蠻冦黎利勢益¶
張成山侯王通率師討叛公仍與叅贊是歲冬十一月¶
八日出師討賊公以為宜駐師石室縣之沙河以覘賊¶
勢主帥欲渡河而陣公反覆諭以利害且陳方畧主帥¶
弗聽翊旦五鼓麾兵以渡公弗能止次寧橋賊自己至¶
未及力戰公遂自奮馬突入賊陣欲擒其首惡身被創¶
甚而了無怯色既而墜馬左右扶掖公欲還營中且曰¶
<pb:KR2g0038_WYG_021-6b>¶
主帥且退公何自苦如此公張目叱之曰吾受朝廷厚¶
恩四十年報國正在今日吾豈偷生忍恥者乎衆皆潰¶
散公奮勇持擊戈前進手殺數人知力不能支大罵自¶
刎而死賊相視駭嘆公自筮仕即居内庭恂恂謙謹清¶
儉寡慾忠信孝友出於天性動止語黙皆有禮度奬善¶
嫉惡尤惡謟䛕親仁好賢歜尚正直於人無所毁譽而¶
遇之必以誠性樂恬淡不事侈靡平生不畜媵妾所至¶
惟家僮二人以給使令晚年不喜飲酒閒居沉黙寡言¶
<pb:KR2g0038_WYG_021-7a>¶
終日危坐人莫窺其㡳藴有言兵者則曰兵凶器也古¶
人尚徳化必不得已然後用之博渉書史論至古將相¶
忠孝之事必正顔定色英氣横發擊節稱歎若已有之¶
雖有邊徼經營軍旅之務稍暇即讀書自娛手未嘗釋¶
卷也其為詩文敏㨗往往皆有思致公卒之明年主帥¶
弃城而歸交阯遂為賊所據夷人思公之遺徳語及輒¶
為之涕流嗚咽久之公卒之日享年五十有七配楊氏¶
贈夫人子男二人長即樞次曰機女二孫男二曰勲曰¶
<pb:KR2g0038_WYG_021-7b>¶
杰銘曰烈烈陳公乘時奮庸薦剡星馳一鶚横空亦既¶
登朝遂膺寵澤優㳺清班以典封駁執喪居廬制未克¶
終承詔復起薦躋顯融授官郎署銓衡是職繼貳天官¶
厥聲籍籍黎冦叛逆命將往征公贊戎機厥功以成蠻¶
荒㡳寧爰立郡縣公乃藩方夷俗丕變既還京師上嘉¶
乃績乃授司馬屢加寵賜承命載行餘孽披猖負其險¶
固出没跳梁主帥恣驕而不持重輕敵以戰公言弗用¶
冦勢益張公弗顧身力戰以斃捐軀成仁公之忠誠以¶
<pb:KR2g0038_WYG_021-8a>¶
死徇國義氣英風有聲赫赫褒典薦加恩命尤隆高爵¶
美諡用表厥忠既䘏其家復官其子公其不朽有光信¶
史三橋之原窀穸允臧銘以昭之萬世流方¶
　　兵部尚書許公神道碑銘　　　　楊　榮¶
汴之許州即古之潁川郡其士風端慤尚志節由是出¶
者莫不著明於世若今之大司馬許公其一焉公諱廓¶
字文趨姓許氏世居許之襄城曾大父居敬大父守誠¶
父忠信皆隱徳弗仕母王氏公生而岐嶷賦性惇厚齠¶
<pb:KR2g0038_WYG_021-8b>¶
齔之年即知務學其父遣入邑庠受經遂領洪武已卯¶
河南鄉薦明年試禮部弗偶入太學永樂丙戌擢錦衣¶
衛經歴未幾超授工科給事中復陞鴻臚寺左丞皆能¶
舉其職歲壬辰拜工部右侍郎時職務叢脞公悉心殫¶
慮以佐其長凡可惠工而利國者皆奏行之事多就緒¶
輿論歸焉甲午太宗皇帝親率將士往征北方命公督¶
運糧餉隨軍往返六閲月而士馬給足人無暴擾乙未¶
將營建北京命公提督神木厰事工繁而役重公益持¶
<pb:KR2g0038_WYG_021-9a>¶
謹慎始終弗渝己亥以交阯人户田賦未有定規命公¶
往理之公至察人心事宜與總戎豐城侯李彬掌交阯¶
布政司事尚書黄福等議其可否遂還朝條奏其利害¶
數事上皆嘉納之仁宗皇帝即位念公勤勞中外政績¶
有稱遷工部左侍郎授正議大夫資治尹賜誥命推恩¶
贈其父祖皆如公官祖妣閻氏母王氏皆為淑人皇上¶
嗣位知公惇實可任益隆眷待宣徳庚戌秋民飢流離¶
者衆上以公大臣素為鄉邦所重命往撫輯之至則旌¶
<pb:KR2g0038_WYG_021-9b>¶
亷黜貪勸善懲惡榜示有司弗得復有科擾禁豪右母¶
索取私錢凡夫匠雜役及諸采辦與積逋稅糧諸物悉¶
奏免焉於是民皆趨走復業戴公若父母還朝上慰勞¶
甚至辛亥春正月降勅奬諭陞公為行在兵部尚書復¶
賜誥命授資善大夫并加贈厥祖若父皆尚書祖妣及¶
母皆夫人公荷國厚恩方夙夜經慮以圖報而遽以疾¶
聞皇上賜藥命醫視疾竟不能起實宣徳壬子六月十¶
二日距公生洪武丁巳三月辛巳得年五十有六訃聞¶
<pb:KR2g0038_WYG_021-10a>¶
上深悼惜遣官賜祭命有司治墳塋給舟車歸其喪公¶
卿大夫皆走哭而致奠祭焉配王氏封夫人子男四長¶
麟獸次繼廣繼文繼武卜以某年某月某日塟公于其¶
鄉首山之陽其宗姪國子生昌率其㓜子奉監察御史¶
羅亨信所狀事行詣予請銘予昔與公有同官之好弗¶
可辭惟公姿貌豐偉襟度夷矌具寛厚之徳有通敏之¶
才歴事三聖薦沐寵恩詳慎縝宻不驕不矜凡受任靡¶
不竭盡心力是以官無廢事民庶樂康盖卓然有大臣¶
<pb:KR2g0038_WYG_021-10b>¶
之風是以樹碑墓道以垂不朽予既為次序之而復系¶
以詩曰猗歟許公中土之英少克務學遭世太平發迹¶
戎幕尋陟機要復陞鴻臚益臻榮耀貳卿之任佐理式¶
勤益國利民譽日以振督運糧餉從征北土將士給足¶
歡聲載路于彼南交版賦未清具陳可否深協聖情二¶
皇嗣位益隆眷顧錫命推恩光照宗祖聖皇繼統篤任¶
弗渝命撫河南民用昭蘇迨進司馬璽書奬諭機務孔¶
繁實深倚注惟公砥礪理國如家經慮多方茂著才華¶
<pb:KR2g0038_WYG_021-11a>¶
尚未耄期遽爾遐棄帝用嗟悼賜塟及祭恩命載臨哀¶
榮始終勒石墓道垂耀無窮¶
　　詹事府少詹事曽公墓碑　　　　楊士竒¶
天之生才甚難也然高明强毅𢎞博竒偉智能勇畧之¶
士世未嘗乏用惟文章者不易得夫探造化之閟徵帝¶
王之法通古今之賾渟溜融㑹而後出之上焉者發揮¶
性道修正人紀此聖賢之事不可幾及次焉者惟明義¶
理紀述功徳作為風雅以鳴國家之盛司馬遷相如楊¶
<pb:KR2g0038_WYG_021-11b>¶
雄班固及韓栁歐蘇作者之事然亦代不數人焉信乎¶
其難也國家自洪武以來有文之士其可以嗣遷固者¶
盖有之矣太宗皇帝御天下慨然欲作新人才興起斯¶
文而龍飛第一科進士中簡明秀通敏者二十八人就¶
文淵閣盡出中秘書俾進所業朝暮大官供膳月給内¶
帑鈔為膏火費盖期之於古人曽君子啓其首也君名¶
棨時以第一人授翰林修撰授承務郎遂晝夜淬礪文¶
與學俱進上時召試子啓迅筆千百言立就不費思索¶
<pb:KR2g0038_WYG_021-12a>¶
而理致文采皆到雖苦心思索者有不能及上屢舉羣¶
書隱僻事以驗所學靡不悉對以是深見奬重遂名聞¶
天下明年修永樂大典為副總裁五年陞侍講授承直¶
郎七年扈從巡北京數侍燕閒應制賦詩並荷褒嘉後¶
有薦文士於上者必問得如曽棨否卒之考其能未有¶
庶幾跂及者陞承徳郎預修太祖皇帝實録十一年復¶
扈從巡北京十二年考北京鄉試十三年廷試充讀卷¶
官實録成賜鈔襲衣文綺十六年考禮部㑹試陞侍讀¶
<pb:KR2g0038_WYG_021-12b>¶
學士授奉訓大夫修天下郡志為副總裁二十二年考¶
禮部會試仁宗皇帝嗣位陞左春坊大學士仍兼翰林¶
侍讀學士日以經史進講文華殿從皇上之南京還預¶
修太宗仁宗實録宣徳二年考禮部㑹試五年充廷試¶
讀卷官兩朝實録成賜金織襲衣銀幣陞詹事府少詹¶
事仍兼侍讀學士賜寶帶子啓為文章如源泉渾厚沛¶
然奔走一㵼千里又如園林得春羣芳奮發組繡爛然¶
可翫可悦賦詠之體必律唐人興之所至筆不停揮狀¶
<pb:KR2g0038_WYG_021-13a>¶
冩之工極其天趣他人不足已嘗有餘四方求者無問¶
貴賤日集庭下靡不酬應一時文人所作碑碣記序表¶
贊傳銘詩賦流布逺邇盖未有如子啓之富者工書法¶
草書雄放有晉人風致自解大紳胡光大後獨歩當世¶
儀貌魁偉襟度坦夷而精神洒落善譚論簡而有味良¶
辰清景擇勝而遊未嘗以事廢其天性孝友慈厚喜奬¶
㧞士𩔖交際有始終之義急人之急無論識與不識平¶
生以及物為心使之臨民必有所濟惜其仕三十年恒¶
<pb:KR2g0038_WYG_021-13b>¶
以文學在侍近所及者未廣也素有痰疾一日侍朝遽¶
引退上遥見之勅免常朝宣徳六年冬疾大作命太醫¶
視療明年正月二十一日卒訃聞上為悼惜贈嘉議大¶
夫禮部左侍郎遣侍郎章敞賜祭命有司營塟給舟還¶
其喪朝臣自公侯尚書以下皆臨奠春秋六十有一嗚¶
呼人才之難成也一代之文人如子啓何可多得而今¶
已矣盖悼惜之無間言云曾氏世家吉之永豐其高祖¶
晞顔宋兵部侍郎為江西湖南安撫使元贈武城伯妣¶
<pb:KR2g0038_WYG_021-14a>¶
蕭氏曾祖選申元應奉翰林文字同知制誥兼國子院¶
編修官與其兄翰林直學士徳裕皆有盛名于時妣胡¶
氏祖如瑶集賢院司直妣周氏考叔本洪熈初以子啓¶
貴贈奉議大夫左春坊大學士兼翰林侍讀學士而贈¶
其妣張氏宜人其配鍾氏封宜人子男三秬積种公之¶
易簀也以身後事屬建安楊公及余楊公既為著墓銘¶
余為書其墓石而係以詩曰鄫出有夏少康裔曲烈啓¶
封國為氏去邑為曾適魯仕郕國聖學述傳義親承素¶
<pb:KR2g0038_WYG_021-14b>¶
王道統系後十餘葉新莽際爰以闔宗徙南避宅時與¶
吉心洙泗章逢蟬聨如櫛比歐陽之鄉吉之委宋元連¶
綿起禄位天啓文運赫昭㫼公奮而興屬隆世天經煌¶
煌表人瑞彯纓垂組侍廷陛操觚含毫應帝制岷江茫¶
洋萬里勢春空澄明雲錦麗重瞳回矚夭容霽紀功述¶
徳封金匱操執權衡品文藝宏章大什耀海内朝陽和¶
鳴鳳翽翽儒林翹翹㧞其萃矜惻焚溺懐惠濟惟仁故¶
存未𢎞施沒奚憾兮此賫志¶
<pb:KR2g0038_WYG_021-15a>¶
　　尚書文襄周公言行録　　　　　楊　亷¶
周忱字恂如江西吉水人進士歴仕永樂宣徳間官至¶
工部尚書卒年七十三諡文襄太宗簡進士曽棨等二¶
十八人入文淵閣俾進學公自陳願進學其間太宗喜¶
曰是真有志者命増為二十九人改翰林庶吉士旦暮¶
大官供膳月給膏燭之費公感激自奮于學與修永樂¶
大典歲壬辰授刑部主事公為人既精敏而又盡心簡¶
牘者所推讞無不曲當(蕭鎡撰/墓志)¶
<pb:KR2g0038_WYG_021-15b>¶
公擢工部右侍郎巡撫南直𨽻初蘇州稅糧負欠七百¶
九十餘萬石常松亦然公至詢父老皆云蘇松民俗大¶
户不出加耗以致小户連累納欠公乃使大小户一例¶
加耗官降斛斗久失糧長往往私造大入小出公奏行¶
南京工部鑄造鐵斛發屬縣依造木斛較勘烙印給與¶
糧長収槩於是出入均平蘇州糧額二百九十餘萬石¶
公同知府况鍾奏减八十餘萬石舊例不許團局収糧¶
糧長自徵収公曰此負欠之由也遂令各縣於水次置¶
<pb:KR2g0038_WYG_021-16a>¶
圍編囤聚一處糧長一人總之名曰總収定與加耗總¶
徵平米上囤每囤設糧頭囤户各一名管收置立撥運¶
支簿支撥起運加耗者正糧一石收平米一石七斗候¶
起運之時酌量支撥如京通等倉逺運正米一石支與¶
三石臨清淮安南京等倉以次定支置立綱運文簿聽¶
其博淺等項費用填註回銷支撥羡餘存積在倉號曰¶
餘米次年餘多令加六徵收又次年益多令加五除依¶
前撥運外猶有附餘令各縣造倉一所名曰濟農將逓¶
<pb:KR2g0038_WYG_021-16b>¶
年撥運剩米運入以備賑濟或農民缺食及運夫遭風¶
被盗者賑給借納秋成抵斗還官修築圩岸開挑河道¶
人夫闗納口糧秋成不還其賑濟農民每歲揷蒔之際¶
於中下二等户内驗其種田多寡給之秋成隨糧還官¶
若遇凶歲則再賑之不還者不復給往時裏河運糧軍¶
民相半軍則官為打造淺船民則自行僱船裝運經年¶
往復多失農月公乃與平江伯陳瑄議奏軍民令於淮¶
安瓜州等處水次對船交兊令衛所出給通闗付還銷¶
<pb:KR2g0038_WYG_021-17a>¶
徼在淮安正糧一石兊與平米一石五斗𤓰州兊與平¶
米一石五斗五升如各處并南京衛所運糧官軍未曾¶
過江者聽於蘇松常鎮等府縣交兊加與過江船錢米¶
二斗豐年米賤兊與加七五升凶年米貴兊與加六五¶
升襯墊蘆席折米五合方兊船在江或遭風公又令州¶
縣支糶餘米盖倉二十餘厫於瓜州江畔遇到船糧搬¶
入收貯聽候交兊畢日量支餘米僱人看守(古穰/雜録)¶
民間馬草每年運赴兩京上納若北京每包草一千束¶
<pb:KR2g0038_WYG_021-17b>¶
該用五百料船一隻人夫十五名草束在船十壊六七¶
所費不貲公奏於通州草塲設立官庫每束折収白銀¶
三分一千束止用白銀三十兩若南京則輕齎赴彼買¶
納人皆稱便¶
北京文武職官俸糧皆領票於南京户部闗支當米賤¶
時一兩可買票米七八石公因會議奏准折支金花銀¶
兩納官每兩准米四石解運京庫交收折支京官俸糧¶
嘉定昆山等處折納官布每疋准正糧一石舊例騐収¶
<pb:KR2g0038_WYG_021-18a>¶
務重三斤糧解領布到官率因紗麤不堪觀騐十退八¶
九公知之奏稱布疋斤重紗麤其價反賤紗細布輕其¶
價乃高乞不拘斤重務在長闊如式兩頭織造色紗以¶
防盗剪之弊從之¶
各處走逓馬匹及鋪陳等件死損多被馬頭科逼民財¶
買補歲無虚日公創法每田一畆収米一升九合隨糧¶
帶納另厫收貯遇有死損騐馬上中下價直給米備用¶
馬頭科斂之患遂息¶
<pb:KR2g0038_WYG_021-18b>¶
正統初淮揚地方被災鹽課虧欠公奉詔巡視乃奏今¶
蘇州等府將撥剩餘米每縣量撥一二萬石運赴揚州¶
各鹽場收貯照數出給通闗准行各縣下年預納秋糧¶
其米在塲聽令竈户將私鹽於附近塲上分納即照時¶
價給還糧米食用于時米貴鹽賤官得鹽課積聚民得¶
食米安生上下頼之¶
十四年邊事𦂳急工部移文造盔甲腰刀撒袋以數百¶
萬計其盔俱要水磨明亮公取餘米依數成造且計水¶
<pb:KR2g0038_WYG_021-19a>¶
磨明盔非遲歲月不可暫令撥錫以副急用處事因而¶
敏多𩔖此¶
公在南圻凡二十二年兩遭喪皆起復視事¶
蘇松一帶稅糧有五六年未完者朝廷遣官催促相繼¶
終未能完遂舉忱為侍郎往任之忱為人謙恭言若不¶
出口謀慮深長一切破崖岸為之虚心訪問兼採衆論¶
不一二年累欠之累數皆完羡餘之積日見充溢小民¶
頼以賑恤歲凶無慮歲輸京師之米甲於諸省朝廷每¶
<pb:KR2g0038_WYG_021-19b>¶
勞其能亦善於附勢中官王振極重之宦其地者無虚¶
日人人得其所欲釋子建造者必往求之所獲必過望¶
(並古穣/雜録)¶
上任既專公亦盡心於其職為人謙恭不立崖岸言若¶
不出口謀慮深長善采衆論征輸皆有常度貢賦未嘗¶
稽欠且有贏餘遇屬郡有荒歉即以便宜從事撥餘米¶
以補不足之數凡官府織造供應軍需之𩔖盡出於所¶
積餘米盖民賦歲一石五斗之外漠然不見他役之及¶
<pb:KR2g0038_WYG_021-20a>¶
而官府無復科率之擾諸縣學校先賢祠各郡橋梁河¶
道多所修葺濬治一切取諸餘米人争為立生祠沒因¶
以祀之其後户部言濟農餘米失於稽考奏遣曹屬盡¶
括歸之官於是徵需雜然逋負自若人益思公焉¶
長史金實送公還東吳詩云公當永樂初讀書文淵閣¶
閣下四庫書我實司管鑰繙閲窮古今寐寤攻製作氣¶
若横海鱣志欲吞恒岳駿如汗血駒千里思一躍時雨¶
沐春葩鵜膏淬霜鍔拜官屬司冦利器遇盤錯無情不¶
<pb:KR2g0038_WYG_021-20b>¶
得盡焉用施敲朴中年樂散地娛嬉事棋槊巧匠高縮¶
手無地施善斵天生有用才豈俾久寂莫忽如鵬快風¶
萬里翔寥廓東吳財賦疆國用之所託料量出心計調¶
度歸掌握守令受成筭里胥奉條約富豪絶兼併農田¶
逐耕穫官儲足賑貸私負釋纒縛雖遭大侵歲不致填¶
溝壑小民相與言輒以手加額自從相公來濟利誠溥¶
博既無倒懸苦迺有邨田樂相公朝天去還期在冬朔¶
屈指筭歸程扶攜候江郭東南數十郡到處省民瘼潤¶
<pb:KR2g0038_WYG_021-21a>¶
如甘雨零明似福星灼大夫得如此豈負平生學(覺非/集)¶
學博而邃禮和而恭茂著才猷爰作司空撫綏南服國¶
計以豐民無移粟歲不知凶惇大成裕沛乎有容沒而¶
尸祝人仰休風二十八宿孰能右公(彭韶/撰贊)¶
　¶
　¶
　¶
　¶
<pb:KR2g0038_WYG_021-21b>¶
　¶
　¶
　¶
　¶
　¶
　¶
　¶
　明名臣琬琰録卷二十一¶
