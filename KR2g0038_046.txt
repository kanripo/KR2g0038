# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.377672
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷二十二
<pb:KR2g0038_WYG_046-1a>¶
欽定四庫全書¶
　明名臣琬琰續録卷二十二¶
　　　　　　　　　　　　　明　徐紘　撰¶
　　翰林檢討白沙陳先生行状　　　張　詡¶
先生諱獻章字公甫姓陳氏髙祖判鄉曽祖東源祖永¶
盛號渭川少戅不省世事好讀老氏書嘗慕陳希夷之¶
為人父琮號樂芸居士讀書能一目數行下善詩卒之¶
一月而先生始生母太夫人林年二十有四守節教育¶
<pb:KR2g0038_WYG_046-1b>¶
之祖居廣之新會縣都會村至先生始徙居白沙村白¶
沙村去縣北二十里許天下士大夫重先生之道不斥¶
其名字因共稱之曰白沙先生至於兒童婦女亦皆目¶
其為陳道統云宣徳三年戊申十月二十有一日生於¶
都會先是有望氣者言黄雲紫水之間當有異人生焉¶
黄雲紫水者新會之山川也又有占象者言中星見浙¶
閩分視古河洛百越為鄒魯符先儒文公之説及先生¶
生身長八尺目光如星右臉有七黒子如北斗状音吐¶
<pb:KR2g0038_WYG_046-2a>¶
清圎太𩔖中州産嘗戴方山巾逍遥林下望之若神仙¶
中人也生前一夕太夫人夢白龍入室其光如晝諸異¶
夢𩔖是自㓜驚悟絶人讀書一覧輒記嘗夢拊石琴其¶
音泠泠然見一偉人笑謂曰八音中惟石音為難調今¶
諧若是子異日得道乎因别號石齋既老更號石翁少¶
讀宋亾厓山諸臣死節事輒掩卷流涕一日讀孟子有¶
天民者達可行於天下而後行之慨然嘆曰大丈夫行¶
已當如是也弱冠充邑庠生其師見其所為文異之曰¶
<pb:KR2g0038_WYG_046-2b>¶
陳生非常人也勢利不足以覊之矣明年丁卯中鄉試¶
戊辰辛未兩赴禮闈不第聞江右吳聘君與弼講伊洛¶
之學於臨川之上遂棄學而學焉時年二十有七也(下/缺)¶
是有所警發南歸羅倫贈文畧曰白沙先生處南海者¶
二十餘年矣觀天人之㣲究聖賢之藴充道以富尊徳¶
以貴天下之物可愛可求漠然無動其中者荘昶詩曰¶
百年吾道在東周天下斯人豈易求誰為齊王留孟子¶
自知堯舜有巢由鳯凰氣象終千仞北斗光芒共九州¶
<pb:KR2g0038_WYG_046-3a>¶
萬里東南滄海濶蒼生何處問乗桴既歸杜門潜心大¶
業而道價響天下矣四方學者日益衆往來東西兩藩¶
部使以及藩王島夷宣慰無不致禮於先生之廬先生¶
日飲食其賓客了不知其囊之罄也自朝至夕與門人¶
講學賓友論天下古今事或至漏下亹亹不少厭倦翌¶
旦精神如故雖少壮者自以為莫及也江右藩臬左布¶
政使陳煒等脩復白鹿洞書院成以山長書幣走生貟¶
劉希孟等聘先生為十三郡士者師先生報書謝不往¶
<pb:KR2g0038_WYG_046-3b>¶
壬寅廣東左布政使彭詔上疏畧曰臣聞古昔聖帝明¶
王諮詢敷求罔間遺逸小或致之大或起之動則賴以¶
成顯著之事功静則因以繫士心之嚮慕聲望丰采蔚¶
為國華竊見依親監生陳獻章心術正大識見髙明涵¶
養有素徳性堅定給假回還杜門養志沈潜聖賢之書¶
實窺體要通達事物之理俱見精㣲今年五十餘讀書¶
踐履愈覺純熟孝義著聞人皆感動臣等自度才與徳¶
不及獻章萬萬猶且叨食厚禄顧於獻章醇儒反未及¶
<pb:KR2g0038_WYG_046-4a>¶
見用非惟臣等之心誠有不安抑國家不及収用是坐¶
失為善之寳也伏見天順年間英宗皇帝聞撫州人呉¶
與弼文行髙古特加禮聘官以宫僚奈緣與弼老病辭¶
不供職是以未見作用之效今獻章年方強盛大非與¶
弼之比伏乞聖明以禮徵召必有以補助聖徳風動士¶
𩔖䟽聞憲宗皇帝可其奏命有司以禮勸駕先生以老¶
母并久病辭時廵撫右都御史朱英懼先生終不起也具¶
題薦末云臣已趣其就道矣因曰先生萬一遲遲其行¶
<pb:KR2g0038_WYG_046-4b>¶
則如予誑君何先生不得已起至京師朝廷用故事𠡠¶
吏部考試㑹疾上疏畧曰臣累染虛弱自汗等疾又有¶
老母朝夕侍養不能赴部聴選成化十五年以來左布¶
政使彭詔右都御史朱英前後具本薦臣堪充任使吏¶
部移文廣東布政司等衙門趣令起程臣以舊疾未平¶
母年加老未能輙行府縣官吏承行文書日夕催廹不¶
免强起就道而沿途病發随地問醫扶衰補羸僅不大¶
&KR0629;於成化十九年三月三十日朝見乃以久勞道路舊¶
<pb:KR2g0038_WYG_046-5a>¶
疾復作日復一日病勢轉増耳鳴痰壅面黄頭暈視昔¶
所染無慮數倍衆目所覩不敢自誣又於八月二十二¶
日得男陳景陽書報臣母别臣以來憂念成病寒熱迭¶
作痰氣交攻待臣南歸以日為嵗臣病中得此神魂飛¶
喪仰思君命俯念親情展轉欎結終夕不寐臣之愚迷¶
實不知所以自處也臣自㓜讀書雖不甚解然於君臣¶
之義知之久矣伏惟我國家教育生成之恩陛下甄録¶
収采不遺卑賤之徳至深至厚於此而不速就以圗報¶
<pb:KR2g0038_WYG_046-5b>¶
稱於萬一非其情有甚不得已者孰敢驚虛名飾虛讓¶
趦趄進却於日月之下以冒雷霆之威哉臣所以一領¶
鄉書三試禮部承部檄而就道聞君命而驚心者正以¶
此也縁臣父陳琮年二十七而棄養臣母年二十四而¶
寡居臣遺腹之子也方臣㓜時無嵗不病至於九齡以¶
乳代哺非母之仁臣委於溝壑久矣臣生五十六年臣¶
母七十有九視臣之衰如在襁褓天下子母之愛雖一¶
宜未有如臣母憂臣之至愛臣之深也臣於母恩無以¶
<pb:KR2g0038_WYG_046-6a>¶
為報而臣母以守節應例為府縣所白已䝉聖恩表厥¶
宅里是臣以母氏之故荷陛下之深恩厚徳又倍於尋¶
常萬萬也顧臣母以貧賤蚤寡俯仰無聊殷憂成疾老¶
而彌劇使臣逺客異鄉臣母之憂臣日甚愈憂愈病愈¶
病愈憂憂病相仍理難長久臣又以病軀憂老母年未¶
老而氣則衰心欲為而力不逮雖欲效分寸於旦夕豈¶
復有所惜哉臣所以日夜憂&KR0629;欲處而未能者又以此¶
也夫内無攻心之疾則外不見從事之難上有至仁之¶
<pb:KR2g0038_WYG_046-6b>¶
君則下多曲全之士惟陛下以大孝化天下以至誠體¶
萬物海宇之内無匹夫匹婦不獲其所者則臣之㣲亦¶
豈敢終有所避而不自盡哉伏望聖明察臣初年願仕¶
之心憫臣久病思親不能自已之念乞放臣暫歸田里¶
日就醫藥奉侍老母以終餘年俟母養獲終臣病痊愈¶
仍前赴部以聴試用則臣母子未死之年皆陛下所賜¶
臣感恩益厚圗報益深雖死於道路無所復辭矣疏上¶
憲宗皇帝親閱者再三明日授翰林院檢討俾親終疾¶
<pb:KR2g0038_WYG_046-7a>¶
愈仍來供職盖異數也先生以表謝其畧曰臣本菲材¶
誤䝉薦舉又以臣老母在念沈疴在躬未得以承試用¶
陛下憫其愚誠不加誅責使少寛旦夕之暇已云幸矣¶
而又慰之以温言寵之以清秩使遂其欲去而勉其復¶
來此誠天地之量日月之明雨露之恩出於尋常條格¶
之外者臣雖至愚亦知銜負㤙徳圗報稱於親終疾愈¶
之日不敢負朝廷待士之盛意不敢違臣子效用之初¶
心也又曰臣瞻望朝廷違離在邇雖圗報有日而遲速¶
<pb:KR2g0038_WYG_046-7b>¶
未占俯仰愧怍無任感激戀慕表既上又遲遲至於旬¶
日始買舟南去學士李東陽贈别詩云只有報恩心未¶
老更無辭表意全真諭徳陸鉞詩云逍遥佳處恣吟哦古¶
寺心齋長薜蘿本為愛君觀國屢可堪思母望雲多東¶
郊信有靈光在西土空聞鳯翼過應笑病夫方鑄錯汗¶
顔何處逐頽波盖實録也某先生省人也素忌先生重¶
名及至京師使人邀先生主其家已而先生僦居慶夀¶
寺某御之後因纂脩實録隂令所比誣先生學士某見¶
<pb:KR2g0038_WYG_046-8a>¶
之不平為削厺歸往南安知府張弼問出處對曰康齋¶
以布衣為石亨荐所以不授聀而求觀秘書者冀得間¶
悟主也惜乎當時宰相不悟以為寔肰之言上令受職然¶
後觀書殊戾康齋意遂决去某以所選監生荐人䟽陳¶
始終願仕故不敢偽辭以釣虛名或受或不受各有攸¶
宜爾弼唯唯暨歸嵗有荐辭皆授詔不行初應詔而起¶
也道出羊城所至觀者如堵至擁馬不得行歸之日有¶
祥雲五色遶其第經日始㪚𢎞治改元以來郎中等官¶
<pb:KR2g0038_WYG_046-8b>¶
屢任藩府萬某周某先後䟽荐庚申給事中呉世忠以¶
以先生及尚書王恕侍郎劉大夏學士張元禎祭酒謝¶
鐸等八人同荐與二三儒臣入内閣柄用上方𠡠吏部¶
查勘而先生殁矣是年三月十日也享年七十有三殁¶
之前數日蚤具朝衣朝冠命子弟扶掖焚香北面五拜¶
三叩首曰吾辭吾君復作一詩云記仙終被謗記物乃¶
多脩弄艇滄溟月聞歌碧玉樓曰吾以此辭世殁之日¶
頂出白氣勃勃如蒸竟日乃息前一夕五鼓隣人聞車¶
<pb:KR2g0038_WYG_046-9a>¶
馬駢闐異之急出見一人若主者状儀節甚都出先生¶
廬而去以為太官至及旦詢之無有也先是知縣左濬¶
以醫來先生病已亟矣門人進曰藥不可為也先生曰¶
飲一匕盡朋友之情飲已作詩遣之没後一月提學僉¶
事宋端儀移文當道請入祀鄉賢祀祠都御史鄧廷瓉¶
疏乞㤙典章草已具尋卒御史賀鎧廵撫雲南都御史¶
李士實俱疏乞不拘常例賜與贈謚諭祭不報是年七¶
月二十有一日𦵏於圭峯之麓辛向之原逺近㑹塟者¶
<pb:KR2g0038_WYG_046-9b>¶
凡千人左布政使周孟中賻白金三十星助𦵏誄之以¶
辭刻石於墓三府暨藩臬諸公門人親友逺近相續設¶
奠致&KR0608;殆無虛日於戲生死哀榮吾於先生見之矣先¶
生少負氣節毎出少挫歸輒對伯兄泣不食房婢偶露¶
告太夫人必黜之乃已初待學者甚嚴晚更平易孝弟¶
出於天性事太夫人甚謹太夫人非先生在側輙不食¶
食且不甘先生在外太夫人有念輙心動亟歸果然母¶
愛子慕惟日不足太夫人頗信浮屠法及病命以佛事¶
<pb:KR2g0038_WYG_046-10a>¶
禱先生從之御史王□曰此見先生變通處也此時行¶
不能别太夫人欲倣徐仲車故事伯兄不可曰吾弟為¶
人子吾獨不為人子乎兄弟泣争義感行路太夫人殁¶
以七十年之派子居九十年之母喪哭擗食素一如先¶
王之禮太夫人耄耋强康如壮先生以古希年顧多病¶
嘗慮一旦身先朝露不能送太夫人終故自太夫人七¶
十年之後也毎夕具衣冠秉燭焚香露禱於天曰願某¶
後母死也後喪太夫人服闋絶不衣錦繡曰向者為親¶
<pb:KR2g0038_WYG_046-10b>¶
娛耳通判顧叔龍曩見先生束木帶解所自束玳瑁帶¶
贈至是反之一念衡山靡間朝夕曰自今以往未死之¶
年皆幸也事伯兄如父坐必隅坐雖跡處山林其愛君¶
憂國之心視諸食禄者殆有甚焉憲廟之升遐也哀詔¶
至先生如喪考妣有詩曰三旬白布裹烏紗六載君恩¶
許卧家溪上不曽携酒去空教明月管梅花知言者讀¶
之當知先生之心無一日不在天下國家也為人豁達¶
大度不與物競未第時鄰人有侵其物屋地者欲威之¶
<pb:KR2g0038_WYG_046-11a>¶
以力揚言於衆曰陳氏子異日他出我必辱於途及見¶
不覺自失先生曰尺寸地吾當為若讓其人慚竟不能¶
作惡而去又有侵其田者處亦如之復後有盜𦵏其墓¶
者先生怒曰以此義不共戴天也彼不即悛吾即訟之¶
官吾敢沽虛名而忘大義哉盜𦵏者聞之果悛廵撫湖¶
廣都御史謝綬遺先生夀木甚羙一日其交厚陳某卒¶
遺言必得木如先生者其子以告即舉以畀之林良者¶
以畫名天下常作一圗為先生夀惠州同知林璧至閲¶
<pb:KR2g0038_WYG_046-11b>¶
之愛甚亦即畀之無吝色知縣趙某者頗著貪聲懼先¶
生遇當道露其事遺白金數錠為太夫人夀先生不得¶
已受之戒家人勿啓某後以贓去官追而還之某人感¶
泣提舉注廷貞慕先生特甚在海北時作懐沙亭以寓¶
仰止亦數以白金為先生夀其卒於官也盡封還以為¶
&KR0608;恭政伍希淵僉事戴中輩以次各遺白金欲新先生¶
居却不可乃營小廬山書屋以處四方學者初年甚屢¶
嘗貸粟於鄉人僉事陶魯知之遺田若干頃晚年按察¶
<pb:KR2g0038_WYG_046-12a>¶
司學士實倣富鄭公故事破數白金買園一區於羊城¶
之北甚廣先生封券至於三四往返卒俱不受御史熊¶
達倣洛陽故事欲建道徳坊於白沙以風士𩔖先生不¶
可乃議創樓於江滸為往來嘉賓盍簮之所榜曰嘉㑹¶
先生曰斯可矣先是達亦以疏薦先生於朝大畧謂宜¶
及先生年未艾而亟用之也都御史鄧廷瓉檄有司曰¶
月致米一石嵗致人夫二名却之以詩云孤山鶴啄孤¶
山月不要諸司費俸錢行人左輔出使外夷以其師意¶
<pb:KR2g0038_WYG_046-12b>¶
致白金三十星亦拒而不受其視利若将凂焉如是太¶
夫人兄弟之子陳敬㓜無依先生収育教之成人至割¶
田廬以樹其家嘗買婢得邑人尹氏女既而知之嘆曰¶
良家子也命内人撫育如已女及笄擇婿嫁之友人荘¶
泉病遺書求先生門人之醫范規者往規貧不能赴先¶
生即備行纒服食津遣與人交無生死炎凉之别都御¶
史朱英柩歸桂陽為文遣子不逺數千里設奠尚書彭¶
詔御史袁道經歴張黻輩之殁也亦然其聞羅倫袁道¶
<pb:KR2g0038_WYG_046-13a>¶
張黻之訃也皆設位哭為緦之服三月恭政胡榮為提¶
學僉事時雅重先生嘗選生貟有異質者十餘人往受¶
業今學士梁儲恭政李祥輩與焉其後榮遭母憂先生¶
特行弔禮於新喻及祭吳與弼墓於崇仁羅倫墓於永¶
豐訪荘昶宅於江浦其論治道以正風俗成人材為急¶
務知縣何積之初知新㑹縣事也出其鄉人給事中董¶
旻書為介求執弟子禮先生百凡啓迪以致四禮大行¶
民愛之如父母父卒於官先生綜理其後事如己事後¶
<pb:KR2g0038_WYG_046-13b>¶
民立祠於白沙先生記之其始終成就皆先生之力也¶
顧叔龍為同知知徳慶州卒遭事不測先生毅然任其¶
事曰朋友之責也後聞其子某至乃已翰林院庶吉士¶
鄒智以言事謫石城吏目其父自蜀來怒其去官也日¶
撻之賴先生諭之以理始釋其後智於順徳也劉大夏¶
時為右布政使卒吳廷學時為順徳縣知縣先生相率¶
厚賻擇人而扶歸之李承箕褁粮自嘉魚數千里從學¶
先生服食行纒待如子弟復築楚雲臺以居之臺榜一¶
<pb:KR2g0038_WYG_046-14a>¶
聮云有月嚴光瀨無金郭隗臺學士王鏊聞而嘆之盛¶
稱先生出處之正見黄公釣臺記東筦林光始有志於¶
學後為貧累先生欲成之謀田於肇慶同知張吉以光¶
不歸乃不果其接引後學随人材大小而成就之𩔖如¶
此嘗慕先哲宋丞相崔菊坡之為人也迎其像為文祭¶
於家偶坐瞻仰若弟子之於師者久之程節婦鍾氏子¶
也孀居二十七年貧甚先生既為詩以嘉其節復遺帛¶
以周其貧君子謂使先生大得志表先徳舉賢才當不¶
<pb:KR2g0038_WYG_046-14b>¶
遺餘力也其見義樂為如飲食焉如是厓山大忠祠慈¶
元廟之建與夫祀典之舉也皆發議於先生與副使陶¶
魯右布政劉大夏僉事徐紘共成之大忠祠成太夫人¶
夢金冠三人從甲士數百謝於門慈元廟之未建也先¶
生夢一女人后飾立於大忠之上曰請先生啓之後十¶
年建廟即其所也故先生弔慈元詩有依稀猶作夢魂¶
通之句先生精神常與神明通居外海陳謙宅有異人¶
來見嘗夢逰天臺至第八重而覺又夢一長髯道士以¶
<pb:KR2g0038_WYG_046-15a>¶
布囊貯羅浮山遺之八月八夜忽夢玉字無瑕碧雲燦¶
爛南斗下大書八字下有四人面西而行或隠或見臨¶
没夢與濓溪兩厓答歌於衡山之五峯皆紀之以詩盖¶
其神之極清故所感如是昔人所謂夜驗之夢寐者也¶
北歸時泊舟江滸夜半有人呼急起未幾水至溺死人¶
畜無筭因得免先生徳氣粹面盎背無貴賤老少莫不¶
起敬給事中賀欽執弟子禮既别肖先生小像懸於家¶
之别室有大事必啓焉羅倫改官南京脩撰先生謂曰¶
<pb:KR2g0038_WYG_046-15b>¶
子未可以去乎倫即日解官去按察使薛綱始疑先生¶
及得於觀感乃悔嘆即欲解官從學有詩曰欲抛事業¶
留門下老驥那能學駿奔進士姜麟以史事使貴州特¶
取道如白沙以師禮見先生出曰吾閱人多矣如先生¶
者耳目口鼻人也所以視聴言動者殆非人也吾何以¶
名哉至京師有問之對曰活孟子活孟子都御史諱邦¶
劉洪官廣東藩臬時毎言詡一則曰無縁一曰無福以¶
不見先生為恨也嶺南士逰國學者北士必問曰逰白¶
<pb:KR2g0038_WYG_046-16a>¶
沙先生門否以一字一墨為符驗而因之以輕重其人¶
焉壬寅别都御史朱英於蒼梧英預約束参随官族先¶
生至掖之從南道出入先生力辭不能英嘆曰古之聖¶
帝明王尊賢之禮有膝行式車者况區區有中貴謁先¶
生廬至江滸乎却肩輿走數百步入京師時道經南安¶
知府張弼倣曹参師蓋公禮以待先生道出淮陽總戎¶
平江伯陳鋭往復差官具人船䕶送極其禮意之隆暮¶
年欲卜築衡山都御史沈暉創屋士人某等割田以待¶
<pb:KR2g0038_WYG_046-16b>¶
左布政使周孟中甫下車既謁先生於白沙欲請先生¶
入省南面坐受拜咨問以風一方以先生病不果嘗經¶
畿内山鄉熱甚思生菜值山民植者良少前此貴客重¶
價求之弗獲先生至山民羣求獻之寓京師時走家僮¶
市靴於肆工人聞自先生亟易以佳者其至誠能動又¶
往往如是先生之始為學者激厲奮發之功得之與弼¶
為多自臨川歸足跡不至城府朱英時為恭議造廬求¶
見卒避不見閉户讀書盡窮天下古今典籍旁及釋老¶
<pb:KR2g0038_WYG_046-17a>¶
稗官小説徹夜不寝少困則以水沃其足久之乃嘆曰¶
夫學貴乎自得也自得之然後博之以典籍則典籍之¶
言我之言也否則典籍自典籍而我自我也遂築一臺¶
名曰春陽日静坐其中足不出閾外者數年有答張元¶
禎問學詩曰古人棄糟粕糟粕非真傳𦕈哉一勺水積累¶
成大川亦有非累積源泉自涓涓至元有至動至近¶
至神焉𤼵用兹不窮緘藏及淵泉吾能握其機何必窺¶
陳編學患不用心用心滋牽纒本虛形乃實立本貴自¶
<pb:KR2g0038_WYG_046-17b>¶
然戒慎與懼恐斯言未云偏後儒不省事差失毫釐間¶
寄語了心人素琴本無絃久之又嘆曰夫道非動静也¶
得之者動亦定静亦定無将迎無内外茍欲静即非静¶
矣於是随動随静以施其功有示張詡詩曰知夜則知¶
朝西風漲暮潮千秋一何短瞬息一何遥有物萬象間¶
不随萬象凋舉目如見之何必窮扶搖又曰登髙未必¶
髙老脚且平步平步人不疑東西任囬顧豈無見在心¶
何必擬諸古異體骨肉親有生皆我與失之萬里途得¶
<pb:KR2g0038_WYG_046-18a>¶
之咫尺許得失在斯須誰能别来去明日立秋来人¶
方思處暑又曰兩脚著地此何闗白雲與爾同去還正¶
當海濶天髙處不離區區跬步間盖其學初則本乎周子¶
主静程子生静之説以立其基其自得之效則有以合¶
乎天心泰之説故凡冨貴功利得喪死生舉不足以動¶
其心者其後造詣日深則又有以進乎顔氏卓爾雖欲¶
從之末由也已天地位而駸駸乎孔子無意必固我之¶
氣象矣其學有本原進有次第的然可據如此迨其晚¶
<pb:KR2g0038_WYG_046-18b>¶
年超悟極於髙逺則又非他人所能窺測言語所能形¶
容者矣其始懼學者障於言語事為之末也恒訓之曰¶
去耳目支離之用全虛圎不測之神其後懼學者淪於¶
虛無寂滅之偏也又恒訓之曰不離乎日用而見鳶飛¶
魚躍之妙門人各随其所見所聞執以為則天下之人¶
又各随其所見所聞執以為稱果足以知先生之道也¶
哉有詩曰十年無鮑叔一懶有柴桑盖亦嘆天下之莫¶
我知也所待天下之大千百世之逺其心同其理同豈¶
<pb:KR2g0038_WYG_046-19a>¶
無知言者起誦其詩讀其書當有以知其人卓卓乎孔¶
氏道脉之正傳而伊洛之學葢有過無弗及也是故見¶
諸日用與百姓同也至於不言而信不怒而威聞風者¶
興起沭化者心服葢有莫知其為之者使得大用於世¶
綏來動和之效庻幾乎先生嘗以道之顯晦在人而不¶
在言語也絶意著述有詩曰他年倘遂投閒計盡對青¶
山不著書又曰莫笑老翁無著述真儒不是鄭康成有¶
勸之者對曰伏羲著述數畫耳况畫前又有易乎君子¶
<pb:KR2g0038_WYG_046-19b>¶
曰先生著述可謂富矣自一言演之可萬言自萬言斂¶
之可無言今其詩文不下萬餘首獨非著述乎荘昶讀¶
先生詩集曰喜把炷香焚展讀了無一字出安排為經¶
為訓真誰識非謝非陶亦浪猜又曰老雖静裏都無事¶
笑此山中亦著書帝伯皇王鋪叙裏乾坤今古笑談餘¶
大學士李東陽始得先生藤蓑諸作也語人曰待某謝¶
官絶烟火十年然後可属和耳盖皆知言者也其為文¶
也主理而輔之以氣雖不拘拘於古人之繩尺故自有¶
<pb:KR2g0038_WYG_046-20a>¶
以大過人者以為詩也則功専而入神品有故人所不¶
到者矣盖得李杜之制作而兼周召之情思妙不容言¶
故其詩曰子美詩中聖堯夫又别傳後來操翰者二妙¶
少能兼今蒼梧山東皆梓行某集惜乎未全也至於書¶
翰如其詩能作古人數家字山居筆或不給至束茅代¶
之晚年專用自成一家時呼為茅筆字好事者踵為之¶
有詩曰神往氣自隨氤氲覺初沐聖賢一切無此理何¶
由矚調性古所聞熈熈兼穆穆耻獨不耻獨茅根萬莖¶
<pb:KR2g0038_WYG_046-20b>¶
秃又曰茅君煩用事入手稱神工又曰茅龍飛出右軍¶
窠皆指茅筆也天下人得其片紙隻字藏以為寳太夫人¶
嘗夣星斗燭天旁百人指謂曰此人爾家秀才文字也¶
與弼婿某貧不能自振造白沙求書數十幅歸一坡毎¶
一幅易白金數星庚申朝廷遣朝官使交南交南人購¶
先生字毎一幅易絹數匹擕者恨不多也先生教人隨¶
其資禀髙下學力深淺而造就之循循然善誘其不悟¶
不強也至於浮屠羽士商賈農業之來謁者先生悉傾¶
<pb:KR2g0038_WYG_046-21a>¶
意接之有叩無不告故天下被其化者甚衆南畿僧太¶
虛知名當世亦以其學求正扵先生先生復書以逝者¶
如斯夫不舍晝夜告之曰我以此證也先是先生道南¶
畿見太虛告以念老母太虛為朝夕禮拜祝願至先生¶
歸相見乃已其篤信如此嗚呼若先生者君子謂周子¶
之後一人而已者非邪詡也無似自成化辛丑見我先¶
生于白沙我先生即以國士待其後受教多而辱愛厚¶
臨殁具書趣至白沙寄以斯文告門人羅冕曰吾道吾¶
<pb:KR2g0038_WYG_046-21b>¶
有所記矣示以詩云古往今來幾聖賢都從心上契心¶
𫝊孟子聰明還孟子誰今且莫信人言又曰萬丈祝融¶
何處山三年碧玉夢相闗多少畫工𫝊不去都没賢今¶
畫幅寛又曰病久惟聴命詩成不浪𫝊門前花十丈玉¶
井正開蓮數椽剛到地一棟正横天不㤀吾道在萬萬¶
嵗相連既而曰孔子之道至矣幸勿畫蛇添足又曰用¶
斯行舎斯藏子其勉之吾言止是矣嗚呼言猶在耳不¶
肖詡斗筲之器何脩何為而後可以少副我先生付託¶
<pb:KR2g0038_WYG_046-22a>¶
之重乎先配張氏生子三人曰景雲作小詩得唐人體¶
裁曰景易充邑庠生先先生卒女二人婿黄彦民指揮¶
倪麟孫男三人曰田曰琬皆庠生曰豸尚㓜繼室羅無¶
出先生没後門人聚議湛若水為行状李承箕為墓銘¶
梁儲為傳而墓表則屬之詡也若水之為行状也倉卒¶
事多未備詡竊懼久而湮晦無傳重加補葺僉事許㫜¶
嘗刻梓以傳矣嗣是有待於同門者數事復増入焉雖¶
恒心細行不敢有遺如昔人年譜之為庶幾他日有得¶
<pb:KR2g0038_WYG_046-22b>¶
與於斯文者取而刪述之以為世訓初不暇計其言辭之¶
蕪且陋也謹状¶
　¶
　¶
　¶
　¶
　¶
　明名臣琬琰續録卷二十二¶
