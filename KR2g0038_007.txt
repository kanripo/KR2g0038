# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.023924
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷七
<pb:KR2g0038_WYG_007-1a>¶
欽定四庫全書¶
　明名臣琬琰録卷七¶
　　　　　　　　　　　　　明　徐紘　撰¶
　　禮部侍郎曾公神道碑銘(有序/)　　宋　濓¶
治古之時非惟道德純一而政教修明至於文學之彦¶
亦精贍完博足以為經濟之用盖自童丱之始習四經¶
之文畫以嵗月期於黙記又推於遷固范曄諸書豈直¶
覧之其黙記亦如經基本既正而後徧觀歴代之史察¶
<pb:KR2g0038_WYG_007-1b>¶
其得失稽其異同㑹其綱紀知識益且至矣而又参於¶
秦漢以來之子書古今譔定之集録探幽索微使無遁¶
情於是道徳性命之奥以至天文地理禮樂兵刑封建¶
郊祀職官選舉學校財用貢賦戸口征役之屬無所不¶
詣其極或廟堂之上有所建議必旁引曲證以白其疑¶
不翅指諸掌之易也自貢舉法行學者知以摘經擬題¶
為志其所最切者唯四子一經之箋是鑚是窺餘則漫¶
不加省與之論談兩目瞪然視舌本强不能對嗚呼一¶
<pb:KR2g0038_WYG_007-2a>¶
物不知儒者所恥孰謂如是之學其能有以濟世哉此¶
濓銘亡友曽公之墓憤激於中而復繼之永嘆也公諱¶
魯字得之曽其氏也孔門弟子郕公五十七代孫其居¶
新淦吉陽里者已久世裔之傳與夫轉徙之詳昔以著¶
於公之先墓兹不重載曽大父兼善宋贈大理評事祖¶
天騏宋宣教郎軍器監主簿父順元韶州路學教授妣¶
劉氏公年七嵗能諳誦九經一字勿遺奉禮郎簡君正¶
理欲以神童舉於朝其父止之及齒稍長取三史日記¶
<pb:KR2g0038_WYG_007-2b>¶
之尋及其餘數千年間國體治亂人材忠佞制度沿革¶
咸能言之有叩之者如山川出雲層見疊數杳莫察其¶
端倪公殊不以為足所藏子集動至數百家各攬其精¶
而掇其華聞有僻書隱牒不憚道里之逺必購得之既¶
得必篝燈讀之逹旦不寐發為詞章龎蔚炳朗毅然有¶
不可奪之氣廬陵劉提舉岳申與之語連日夜不休嘆¶
曰不意後生中能至於斯也其將以文鳴乎杜内翰鄉¶
之丈人行也公負笈從之遊益充拓其所未至寤疑辨¶
<pb:KR2g0038_WYG_007-3a>¶
惑惟日不足遂以博極羣書稱於時公猶謂未要於至¶
道述長書一通謁虞文靖公集於臨川虞公大悦曰昔¶
程子以張敬夫年十六七即有志聖賢之道子能如是¶
復何讓古人公年盖十九矣由是益濳心濓洛關閩之¶
學分别義理密如蠶絲牛毛而尤愛吳文正公㣲之書¶
吳公亦居臨川其著書滿家無大無小公一一訪獲之¶
玩繹未嘗擇手久之充然有得盤桓林泉以道自娛若¶
將終身焉至正壬辰天下大亂州縣所在繹騷公召里¶
<pb:KR2g0038_WYG_007-3b>¶
諸豪集徤兒持兵以保障乎一方仍椎牛釃酒開陳逆¶
順禍福言甚剴切衆皆聳耳而聽卒無敢犯非義者人¶
號曰君子鄕入國朝有詔纂修元史勒成一代之典遣¶
使者起公於家公賛決部居補苴罅漏者不一而足其¶
功為最多史成上坐端門召諸史臣有白金束帛之賜¶
公居其首焉公將乞身還山㑹朝廷開局編𩔖禮書輿¶
論以老成之士無踰於公者共堅留之議禮之家有如¶
聚訟自古難定於一公當羣言沸騰之中揚言曰某禮¶
<pb:KR2g0038_WYG_007-4a>¶
宜據某書則是從某説則非有不服者爭相辨詰公歴¶
舉傳記答之各心醉而去俄遷入儀曹為祠部主事階¶
承事郎時洪武二年十二月也常忠武王薨高麗王遣¶
使來祭公索其文觀之使者靳不與公不可使者不得¶
已出之外則襲以金龍黄帕内則不書洪武之號公責¶
之曰龍帕固疑誤用若納貢稱藩而不奉正朔君臣之¶
義果安在耶使者頓首謝過皆命易去乃已安南來貢¶
主客曹已受其表將入見公取其副覧之其主乃陳叔¶
<pb:KR2g0038_WYG_007-4b>¶
明公曰前王陳日熞爾今驟更名必有以也亟白尚書¶
諗之使者不敢諱蓋曰熞為叔明所逼而死遂纂其位¶
中心懷懼故託修貢以覘朝廷之意上叱之曰島夷何¶
狡獪如此却其貢不受五年二月上問丞相曰曽魯在¶
禮部今何職邪對曰不過主事爾即日超六階拜中順¶
大夫禮部侍郎公以順字犯父諱辭就朝請下階吏部¶
以國法有定不之許倭夷入冦戍將每捕獲之上憫其¶
無知命儒臣草詔歸其俘公之所譔有中國一視同仁¶
<pb:KR2g0038_WYG_007-5a>¶
之語上悦曰頃觀陶凱文已起人意今魯復如此文運¶
庶其昌乎凱禮部尚書也八月奉㫖考京畿鄕試入院¶
之後忽吐血一升公猶力疾閲卷不息自是遂奄奄不¶
振九月膏露降鍾山羣臣咸見諸咏歌公獨譔賦以進¶
十月上將郊祀出宿齋宫命取諸作使侍臣更畨誦之¶
至公獨曰此曽魯作邪援據既精鋪叙有法豈新進之¶
可驟至哉十又一月疾愈篤上章乞骸骨甚至中書以¶
聞上惻然許之十又二月辛卯歸舟至南昌公謂次子¶
<pb:KR2g0038_WYG_007-5b>¶
圭曰吾命止明日不能至家矣然吾以一介韋布之士¶
受國寵恩位躋法從又得守正而斃死復何憾所憾者¶
不見二孫之成立也即趣觚翰為書戒之壬辰次石政¶
潭果斂袵而逝距家纔兩驛爾丙申至故居丁酉具棺¶
歛擇地於縣南屏山之陽以六年某月某甲子祔塟九¶
世祖高安府君之塋從治命也公蓄徳熈和人近之者¶
温如春風不見忿戾之色然其人則山澤之癯身退然¶
若不勝衣未嘗有所矯飾其處家也事親克孝父䘮哀¶
<pb:KR2g0038_WYG_007-6a>¶
毁致疾踰年而後能起已而二兄諸姪相繼捐館公抆¶
淚經紀㓙事三年間塟十餘䘮且撫存其孤惸惟恐或¶
失其所生平輕財仗義喜周人之急四方賔客日登其¶
門公倒屣迎之了無倦容嘗一試江西鄕闈有司寘諸¶
乙榜人為不平而公亦澹如也其出仕精白一心有知¶
無不為凡典禮涉於制度者必經公損益而後定雖古¶
者吏牘之繁簡署字之上下人所不能知公獨稽諸書¶
以為決公誠所謂濟世之學者非耶公屬文不喜留藁¶
<pb:KR2g0038_WYG_007-6b>¶
其徒雖有所輯録猶未成書其自著書有六一居士集¶
正訛南豐𩔖藁辨誤藏於家他咸未脱藁當公修元史¶
時濓實為總裁及入南宮又有僚友之好故相知號為¶
最深共坐官舍更析互辨每至夜分嘆末學之空虛傷¶
古道之寥落又復相視囅然一笑嚴陵徐尊生嘗有言¶
曰南京有博學之士二人一以舌為筆一以筆為舌其¶
意盖指公與濓也嗚呼尊生過矣濓也何人而敢上儷¶
於公哉雖然公未常欲棄濓也相期他日幸歸林下胥¶
<pb:KR2g0038_WYG_007-7a>¶
㑹焉共成一書庶可藉手以見前賢公今不可作矣故¶
因銘墓之文而屢興懷於治古之時也世之讀者必將¶
深感焉公讀書之室曰守約齋學者遂稱為守約先生¶
享年五十四嵗娶聶氏先二十年卒公再不納配一榻¶
蕭然如山林枯槁之士人難之子男二人長塾今來請¶
銘者次即圭出為仲兄後女一人應真適劉奉孫二人¶
正龍夢龍銘曰氣化糾纒人文昭宣萬𩔖斯甄兮天設¶
地施一偶一竒形聲相資兮載籍繽紛六藝攸尊各闢¶
<pb:KR2g0038_WYG_007-7b>¶
其門兮枝分葉敷散為千塗混其精觕兮彌綸大邦文¶
物采章有變有常兮不生碩儒孰軋其樞孰苞其膄兮¶
玉笥之陽神珠吐芒莫自翳藏兮大明麗天束帛戔戔¶
搜羅俊賢兮衮褒鉞誅寓於䇿書輿論所孚兮儀曹之¶
升議禮稽經日維烝兮黼黻帝猷上窺殷周功在刪修¶
兮所積之訦所發之深開陽闔隂兮正笏垂紳其色誾¶
誾邦之老臣兮媚學躚躚其中&KR1102;然何翅霄淵兮天胡¶
降䘮一鑑之亡四國之傷兮其神上征化為列星寒光¶
<pb:KR2g0038_WYG_007-8a>¶
晶熒兮下䠶屏山馬鬛桓桓名在不刋兮¶
　　誠意伯劉公行狀　　　　　　　黄紀善¶
公諱基字伯温世為括蒼人年十四入郡庠從師受春¶
秋經人未嘗見其執經讀誦而黙識無遺習舉業為文¶
有竒氣决疑義皆出人意表凡天文兵法諸書過目洞¶
識其要講性理於復初鄭先生聞濓洛心法即得其㫖¶
歸先生大器之乃謂公父曰吾將以天道無報於善人¶
此子必高公之門矣後應進士舉授江西瑞州府高安¶
<pb:KR2g0038_WYG_007-8b>¶
縣丞掲文安公曼碩見公謂人曰此魏徴之流而英特¶
過之將來濟時器也公在燕京時間閲書肆有天文書¶
一帙因閲之翊日即背誦如流其人乃大驚欲以書授¶
公公曰已在吾胸中矣無事於書也之官以亷節著名¶
發奸摘伏不避强禦為政嚴而有惠愛小民自以為比¶
慈父而豪右數欲䧟之時上下咸知其亷平卒莫能害¶
也新昌州有人命獄府委公覆檢案覈得其故殺狀初¶
檢官得罷職罪其家衆倚䝉古根脚欲害公以復讐江¶
<pb:KR2g0038_WYG_007-9a>¶
西行省大臣素知公遂辟為職官掾史以讜直聞後於¶
幕官議事不合遂投劾去隱居力學至是而道益明後¶
為江淛儒學副提舉為行省考試官頃之建言監察御¶
史失職事為臺憲所沮遂移文决去嘗遊西湖有異雲¶
起西北光映湖水中時魯道原宇文公諒諸同逰者皆¶
以為慶雲將分韻賦詩公獨徒飲不顧乃大言曰此天¶
子氣也應在金陵十年後有王者起其下我當輔之時¶
杭城猶全盛諸老大駭以為狂且曰欲累我族滅乎悉¶
<pb:KR2g0038_WYG_007-9b>¶
去之公獨呼門人沈與㸃置酒亭上放歌極醉而罷時¶
無能知者惟西蜀趙天澤知公才器以為諸葛孔明之¶
流嘗作文以期之方谷珍反海上省憲復舉公為浙東¶
元帥府都事公即與元帥納琳哈剌謀築慶元等城賊¶
不敢犯及特哩特穆爾左丞招諭方冦復辟公為行省¶
都事議収復公建議招捕以為方氏首亂掠平民殺官¶
吏是兄弟宜捕而斬之餘黨恊從詿誤宜從招安議方¶
氏兄弟聞之懼請重賂公公悉却不受執前議益堅特¶
<pb:KR2g0038_WYG_007-10a>¶
哩特穆爾左丞使其兄子省都鎮猶以公所議請於朝¶
方氏乃悉其賄使人浮海至燕京省院臺俱納之準招¶
安授谷珍以官乃駁公所議以為傷朝廷好生之仁且¶
擅作威福罷特哩特穆爾左丞輩覊管公於紹興公發¶
憤慟哭嘔血數升欲自殺家人葉姓等力沮之門人宻¶
拉薩巴曰今是非混淆豈公自經於溝瀆之時耶且太夫¶
人在堂將何依乎遂抱持公得不死因有痰氣疾是後¶
方氏遂横莫能制山穴皆從亂如歸公在紹興放浪山¶
<pb:KR2g0038_WYG_007-10b>¶
水以詩文自誤時與好事者遊雲門諸山皆有記行省¶
復以都事起公招安山冦吳成七等使自募義兵賊拒¶
命不服者輒擒誅之畧定其地復以為行樞密院經歴¶
與行院判舒穆嚕宜孫守處州安集本郡後授行省郎中¶
經畧使李(闕/)鳯巡撫江南諸道採守臣功績奏於朝時¶
執政者皆右方氏遂置公軍功不録由儒學副提舉格¶
授公處州路縂管府制諸將聞是命下率皆解體勑書¶
至日於中庭設香案拜曰臣不敢負世祖皇帝今朝廷¶
<pb:KR2g0038_WYG_007-11a>¶
以此見授無以宣力矣乃棄官歸田里時義從者俱畏¶
方氏殘虐遂從公居青田山中公乃著郁離子客或説¶
公曰今天下擾擾以公才畧據括蒼併金華則越可折¶
簡而定方氏將浮海避公矣因畫江守之此勾踐之業¶
也舍此不為欲悠悠安之乎公笑曰吾平生忿方谷珍¶
張士誠輩所為今用子計與彼何殊耶天命將有歸子¶
姑待之㑹上下金華定括蒼公乃大置酒指乾象謂所¶
親曰此天命也豈人力能之耶客聞之遂亡去公決計¶
<pb:KR2g0038_WYG_007-11b>¶
趨金陵衆疑未决母夫人富氏曰自古衰亂之世不輔¶
真主詎能獲萬全計哉衆乃定或請以兵從公曰天下¶
之事在吾之所輔者爾奚以衆為乃悉以衆付其弟陸¶
陴家人葉性朱佑等𠫭掌之且曰善守境土毋為方氏¶
所得也勿憂我適縂制官孫炎以上命遣使來聘公遂¶
由間道詣金陵陳時務䇿一十八欵上從之㑹陳氏入¶
冦獻計者或謀以城降或以鍾山有王氣欲奔據之或¶
欲决死一戰不勝而走未晚也公獨張目不言上召公¶
<pb:KR2g0038_WYG_007-12a>¶
入内公奮曰先斬主降議及奔鍾山者乃可破賊爾上¶
曰先生計將安出公曰如臣之計莫若傾府庫開至誠¶
以固士心且天道後舉者勝宜伏兵伺隙擊之取威制¶
敵以成王業者在此時也上遂用公䇿乘東風發伏擊¶
之斬獲凡若干萬上以克敵之賞賞公公悉辭不受中¶
書省設御座將奉小明王以正月朔旦行慶賀禮公大¶
怒罵曰彼牧豎爾奉之何為遂不拜適上召公公遂陳¶
天命所在上大感悟乃定征討之計遂攻皖城自昏達¶
<pb:KR2g0038_WYG_007-12b>¶
旦不拔公以為宜逕拔江州上遂悉軍西上陳氏率其¶
屬走湖廣江州平上使都督馮勝將兵攻某城命公授¶
方畧公書紙授之使夜半出兵云至某所見某方青雲¶
起即伏兵頃有黒雲起者是賊伏也慎勿妄動日中後¶
黒雲漸薄回與青雲接者此賊歸也即銜枚躡其後擊¶
之可盡擒也衆初莫肯信至夜半詣所指地果有雲起¶
如公言衆以為神莫能違竟拔城擒賊而還王漢一以¶
饒信降上命公撫之陳氏洪都守將胡均美使其子約¶
<pb:KR2g0038_WYG_007-13a>¶
降諸禁止若干事上初有難色公自後踢所坐胡牀上¶
意悟許之均美遂以城降初公聞母富氏䘮悲慟欲即¶
歸上以書慰留之期以成功公不得已遂從征伐至是¶
辭歸上遣禮官伴送累使弔祭恩禮甚厚時苗軍反金¶
華括蒼殺守將胡大海耿某孫炎等衢州或謀翻城應¶
之守將夏毅懼無所措㑹公至即迎入城一夕定之公¶
即發書金處屬縣論以固守所部遂同邵平章諸軍克¶
復處城擒苗帥賀某李某處州平公至家營塟事時語¶
<pb:KR2g0038_WYG_007-13b>¶
所親以上必當有天下之狀於是鄉里及隣附郡縣翕¶
然心服方氏雖據温臺三郡其士大夫皆仰公如景星¶
慶雲其小民亦未嘗不懷公之舊徳也方氏素畏公名¶
時遣人致書奉禮公不敢受使人白於上上因令公與¶
通問公因宣國家威徳方氏遂納土入貢上時使人以¶
書訪軍國事公即條答悉合機宜某年月日公赴京道¶
經建徳今嚴州也適張氏入冦時曹國公守建徳欲奮¶
擊之公乃使勿擊曰不出三日賊當自走追而擊之此¶
<pb:KR2g0038_WYG_007-14a>¶
成擒也比三日黎明公登城望之曰賊走矣衆見其壁¶
壘旗幟皆如故且聞嚴鼓聲疑莫敢輕動公趣使疾進¶
兵至則皆空壘擊鼓者乃所掠老弱耳遂窮追賊迸去¶
至東陽悉擒之以還公遂至京時陳友諒據湖廣張士¶
誠據浙西皆未下衆以為蘇湖地肥饒欲先取之公曰¶
張士誠自守賊耳陳友諒居上流且名號不正宜先伐¶
之陳氏既滅取張氏如囊中物耳㑹陳氏復攻洪都上¶
遂伐陳氏因大戰於彭蠡湖勝負未决公密言於上移¶
<pb:KR2g0038_WYG_007-14b>¶
軍湖口期以金木相犯日决勝上皆從之陳氏遂平上¶
還京定計取張士誠因定中原拓土西北公密謀居多¶
上或時至公所屏人語移時乃去雖至親密莫知其由¶
以公為太史令一日公見日中有黒子奏曰東南當失¶
一大將時𠫭軍胡深伐福建果敗後他日公見上上方¶
欲刑人公曰何為上語公以所夢公曰是衆子頭上有¶
血以土傅之得土得衆之象應在得夢時三日當有報¶
至上遂留所欲刑之人以待之三日後海寧以城降果¶
<pb:KR2g0038_WYG_007-15a>¶
如公言至上大喜悉以所留人俾公縱之某年月日熒¶
惑守心羣臣皆震懼公密奏上宜罪已以回天意次日¶
上臨朝即以公語諭羣臣衆心始安後大旱上命公諗¶
滯獄凡平反出若干人天應時雨上大喜公因奏請宜¶
立法定制上從之張士誠平後張昶欲亂政乃使人上¶
書稱頌功徳勸上宜及時為娛樂上以示公公曰是欲¶
為趙高也上頷之昶色動知公得其情也乃使齊翼巖¶
時伺察公隂事欲䧟之未及發而昶先事受誅及司天¶
<pb:KR2g0038_WYG_007-15b>¶
臺災翼巖因為書言之於上其事多公平日密聞於上¶
或上使為之者翼巖未之知也書奏上切責翼巖斬之¶
遂治黨與盡得其與昶通謀狀上適以事貴丞相李善¶
長憲使凌悦因彈之公為上言李公舊勲且能輯和諸¶
將上曰是數欲害汝汝乃為之地耶汝之忠勲足以任¶
此公叩頭曰是如易柱必湏得大木然後可若束小木¶
為之將速顛覆以天下之廣宜求大才勝彼者如臣駑¶
鈍尤不可爾上怒遂解洪武元年正月上登大寳於南¶
<pb:KR2g0038_WYG_007-16a>¶
郊公密奏立軍衛法外人無知者拜御史臺中丞適中¶
丞章公溢奏定處州七縣税粮比宋制畆悉加五合上¶
特命青田縣粮止作五合起科餘準所擬且曰使劉伯¶
温鄉里子孫世世為美談也或言有殺運三十年公慨¶
然曰使我任其責者掃除弊俗一二年後寛政可復也¶
上幸鳯陽使公居守公志在澄清天下乃言於上曰宋¶
元以來寛縱日久當使紀綱振肅而後惠政可施也乃¶
命憲司糾察諸道彈劾無所避公案劾中書省都事李¶
<pb:KR2g0038_WYG_007-16b>¶
彬侮法等事罪當死丞相李善長素愛彬乃請緩其事¶
公不聼遣官賫奏詣行在上從公議處彬死刑公承㫖¶
斬之由是與李公大忤上回京李公愬之公乃求退上¶
命歸鄉里公奏曰鳯陽雖帝鄉然非置都之地王巴拜¶
雖可取然未易輕也願聖明留意焉遂辭歸後定西失¶
利王巴拜竟走沙漠上手詔叙公勲伐且召公赴京師¶
同盟勲册公至京師上賚賜甚厚追贈公祖父爵皆永¶
嘉郡公累欲進公爵公曰陛下乃天授臣何敢貪天之¶
<pb:KR2g0038_WYG_007-17a>¶
功聖恩深厚榮顯先人足矣遂固辭不敢當上知其至¶
誠不强也上欲相楊憲公與憲素厚以為不可上怪之¶
公曰憲有相才無相器夫宰相者持心如水以義理為¶
權衡而已無與焉者也今憲不然能無敗乎上曰汪廣¶
洋何如公曰此褊淺觀其人可知胡惟庸何如公曰此¶
小犢將僨轅而破犂矣上曰吾之相無愈於先生公曰¶
臣非不自知但臣疾惡太深又不耐繁劇為之且孤大¶
恩天下何患無才願明主悉心求之如目前諸人臣誠¶
<pb:KR2g0038_WYG_007-17b>¶
未見其可也三年七月授𢎞文館學士十一月進封城¶
意伯四年正月賜歸老鄉里二月至家遣長子璉捧表¶
詣闕謝恩某年某月復遣璉進賀平蜀表頌上仍以文¶
答之八月上使尅期以書手問天象事公悉條答其大¶
意以為霜雪之後必有陽春今國威已立自宜少濟以¶
寛書奏上悉以付史館其書藁并已前奏請諸藁公皆¶
焚之莫能得其詳也初公言於上甌括間有隙地曰談¶
洋及抵福建界曰三魁元未頑民負販私鹽因挾方冦¶
<pb:KR2g0038_WYG_007-18a>¶
以致亂累年民受其害遺俗猶未革宜設巡撿司守之¶
上從之及設司頑民以其地係私産且屬温州界抗拒¶
不服適茗洋逃軍周廣三反温處舊吏持府縣事匿不¶
以聞公令長子璉赴京奏其事逕詣上前而不先白中¶
書省時胡惟庸為左丞掌省事因挾舊忿欲構䧟公乃¶
使刑部尚書吳雲訹老吏許公乃謀以公欲求談洋為¶
墓地民弗與則建立司之䇿以逐其家庶㡬可動上聽¶
遂為成案以奏賴上素知公置不問省部又欲建公長¶
<pb:KR2g0038_WYG_007-18b>¶
子獄上時已勅璉歸及奏上曰既歸矣免之公入朝惟¶
引咎自責而已先是楊憲敗後汪廣洋為丞相未幾而¶
貶廣東乃相惟庸公乃大慼嘗謂人曰使吾言不騐蒼¶
生之福也言而騐者其如蒼生何遂憂憤而舊疾愈増¶
洪武八年正月胡丞相以醫來視疾飲其藥二服有物¶
積腹中姬卷石遂白於上上亦未之省也自是疾遂篤¶
三月上以公久不出遣使問之知其不能起也特御製¶
為文一通遣使馳驛送公還鄉里居家一月而薨公生¶
<pb:KR2g0038_WYG_007-19a>¶
於至大辛亥六月十五日薨於洪武乙卯四月十六日¶
享年六十五歳公之子璉仲璟以是年六月某日塟公¶
於其鄉夏山之原禮也遺文郁離子十卷覆瓿集二十¶
四卷冩情集四卷長子璉又集所遺文稿五卷名曰犂¶
眉公集娶富氏封永嘉郡夫人繼室陳氏章氏子男二¶
人長璉由考功監丞任江西恭政卒於官次仲璟皆陳¶
氏出己女二人孫男三人廌虎豹孫女三人公未薨前¶
數日乃以天文書授璉使俟服闋進且戒之曰勿令後¶
<pb:KR2g0038_WYG_007-19b>¶
人習也復命次子仲璟曰胡惟庸必敗我欲奉遺表無¶
益也日後上必思我待有問當密為我奏其畧以為修¶
徳省刑祈天永命且為政寛猛如循環耳諸形勝要害¶
之地宜與京師聲勢相連絡幸聖主留意公生平剛毅¶
慷慨有大節毎論天下安危則義形於色然與人交遊¶
開心見誠坦蕩無間阻至於義所不直無少假借雖親¶
之者以此而忌之者亦以此惟上察其至誠任以心膂¶
公亦以為不世之遇知無不言毎遇急難勇氣奮發計¶
<pb:KR2g0038_WYG_007-20a>¶
畫立就外人莫能測其機累賛上成大功上嘗臨朝稱¶
之公輒逡巡不敢當家居惟飲酒奕棋未嘗自言其功¶
毎天象有大變則累日不樂凡公以天下蒼生休戚為¶
憂喜者即此可知矣上天威嚴重惟公抗言直議不以¶
利害怵其中上亦甚禮公常稱為老先生而不名又曰¶
吾子房也廷臣或有過失得譴者公密為救解而免其¶
人或知而詣公謝者則拒不納其人不知亦未嘗為人¶
言也其居鄉里守禮義尚節儉多隂徳不以富貴驕人¶
<pb:KR2g0038_WYG_007-20b>¶
公初與同郡葉公景淵胡公仲淵章公三益金華宋公¶
景濓同出處有通家之好至於居官任政則各行其志¶
俱以功名顯於世而公與宋公又文章為當代首稱云¶
伯生辱在同郡預諸生列於公子璉仲璟相知最深今¶
公薨而璉没仲璟與璉之子廌請録公遺事因輯平昔¶
所聞大畧為行狀至於皇上知人之明倚注之重公之¶
遭遇感激以天下公議輔人主者觀綸綍之文考成效¶
之績可見矣其籌䇿帷幄有不能盡詳者亦不敢强質¶
<pb:KR2g0038_WYG_007-21a>¶
也¶
　　恭政劉公墓碑銘　　　　　　　蘇伯衡¶
皇明有佐命勲臣曰誠意伯劉公既薨上嘉念其功不¶
寘洪武十年秋遂以承務郎考功監丞官其子孟藻後¶
一月兼試監察御史後二月超拜江西等處承宣布政¶
使司右恭政未三年竟薨於位十二年六月三十日也¶
年三十有二上聞之嗟悼不已勑有司䕶䘮反其里親¶
為祭文命國子生陸居敬致奠其子廌等卜地里西石¶
<pb:KR2g0038_WYG_007-21b>¶
門嶺董田之原以是年十一月六日塟焉既而使來屬¶
伯衡銘其墓上之碑按孟藻姓劉氏諱璉字則孟藻也¶
處州青田縣人曽祖諱庭槐皇贈中奉大夫中書恭政¶
知事䕶軍祖諱㷍皇贈資善大夫御史中丞上䕶軍並¶
追封永嘉郡公考諱基御史中丞兼𢎞文館學士太子¶
賛善大夫加開國翊運守正文臣資善大夫䕶軍封誠¶
意伯曽祖妣梁氏祖妣富氏並追封永嘉郡夫人妣富¶
氏封永嘉郡夫人娶陳氏子男二人長廌次虎女一人¶
<pb:KR2g0038_WYG_007-22a>¶
適麗水陳仔孟藻生數歳授以書二三通輒能諳誦後¶
終不忘年十餘為文辭立就竒氣爍爍紙上其師覧之¶
有愧色孟藻器局凝重而識慮宏逺誠意伯之留輦下¶
也孟藻内事母睦宗婣外應門戸撫鄉里無一不中度¶
於時永嘉為方氏所據郷之羣無頼子煽於方氏將相¶
挺為變孟藻出其不意先其未發一夕撲滅之無得脱¶
者而闔境遂以奠枕其年才十八耳誠意伯以聞上曰¶
非卿焉有是子誠意伯之得請歸老於家也遣孟藻上¶
<pb:KR2g0038_WYG_007-22b>¶
表謝恩召至榻前與語上為傾聽而任用之意昉於斯¶
矣其年復進平蜀頌入見武樓下内出所製潁川侯𫝊¶
友徳等文俾持歸示誠意伯别撰進入自誠意伯家居¶
孟藻將命朝謁無慮八九至至輒燕見上見其進止安¶
雅占對明敏未嘗不以為賢而極為皇太子所重初誠¶
意伯請於上曰甌閩之交有地曰談洋僻絶而嵓險戎¶
卒逋逃淵藪也遇民往往螘聚為奸利樹巡撿其地庶¶
幾人知顧忌可其請執政胡惟庸當國以不闗白恨甚¶
<pb:KR2g0038_WYG_007-23a>¶
及其封事言郡縣豪猾吏孟藻上之又不先通執政執¶
政愈益恨適有㫖逮豪猾吏乃訹使誣誠意伯非法而¶
刑部尚書吳雲等承執政風㫖議坐孟藻頼上知其父¶
子深故免誠意伯薨之又明年夏監察御史李鐸以上¶
㫖來取其觀象玩占諸書孟藻即日出書石室中橐從¶
李御史赴闕奏曰臣先臣基臨終屬臣以書成之日慎¶
勿泄也䘮塟事畢其上之臣未及上重煩使者來取臣¶
罪當萬死今悉送官矣唯陛下哀矜上慰諭之曰忠孝¶
<pb:KR2g0038_WYG_007-23b>¶
哉其留服事朕孟藻頓首乞賜歸持服賜寳鈔三十貫¶
遣之皇太子召賜食加賜五十貫秋七月服甫除而考¶
功丞之命下考核平亭時譽翕然上猶以為散地兼試¶
監察御史風裁凛凛眷遇尤篤陪祀圓丘被㫖進勺無¶
違禮者縉紳多之明日圓丘署丞進瑞粟特詔孟藻與¶
通政使曽秉政作歌獨孟藻所作稱㫖未幾除恭政出¶
涖江西進階中奉大夫同日除官四百餘人上諭衆曰¶
劉璉勲臣子操心正大居家奉法歴官著效故委以重¶
<pb:KR2g0038_WYG_007-24a>¶
任也顯有異績且入中書矣衆乃始知上於孟藻用之¶
速由知之至而孟藻益感激圖報稱其在江西也同官¶
韓士原貪而苛沈立本憸邪而不知大體孟藻一以忠¶
信介直自處臨事决議不為俯仰雖出語侵之不變一¶
號一令忖度利病便不便而後從違造城磚厲民更其¶
要約而倒縣以解督運吉安布粟兼収而私公稱便繚¶
禁囚徒充斥窮日夜之力䟽理而囹圄以空此尤見褒¶
賞於朝廷者也以此專使來錫監丞恭政命書方屬意¶
<pb:KR2g0038_WYG_007-24b>¶
大用之而孟藻憤立本專恣致疾奄至大故庸非民之¶
無禄而天奪之乎薨之日君子以其方嚮用而遽没降¶
年又不永咸涕泣䀌傷焉伯衡竊為劉氏先世之積累¶
至誠意伯而始發誠意伯之遭逢至孟藻而益隆亦顯¶
矣乎况孟藻能篤其忠貞奮其材猷上結主知濟美先¶
公生膺峻擢死䝉異數是豈惟當世賢能後來聞風其¶
未有不歆慕其忠孝者也然則其材雖不盡用其志則¶
大行其命雖短而其名則已長孟藻復何憾於斯哉今¶
<pb:KR2g0038_WYG_007-25a>¶
伯衡以朋友執筆為銘誼也烏得而讓之銘曰聖皇龍¶
興豪傑雲從運籌帷幄偉哉劉公令徳不匱有君為子¶
繼武而作為天子使君鍾粹美强絶記倫不煩師教肆¶
筆成文爰自弱冠善謀善㫁不動聲色制變將亂事聞¶
當宁當宁曰嗟允矣肖子亶其克家公雖退休心乎宸¶
黈上表上章君則奔走闗門峩峩出入不呵侍於燕閒¶
家人莫過上公通候罔不恭敬曰父名臣宜子之令柄¶
臣憾公獨不已親因事反噬遷怒於君巧詆深文冀罔¶
<pb:KR2g0038_WYG_007-25b>¶
天聽君免子辜皇仁且聖求公遺書詔使臨門迺縢迺¶
橐獻於帝閽皇欲用君君乞終制俞其請矣申錫楮幣¶
祥琴既御趨而造朝榮以好爵曽不崇朝第宅鞍馬以¶
莫不賚其官再遷首尾三載君在考功有陟必明君試¶
御史無回不貞殿彼大藩豈無方伯往恭厥政㣲君孰¶
托有兵有民有錢有粮有獄有訟有紀有綱晝思夕惟¶
不遑啟處何利不興何害不去去害興利民罔時恫頌¶
聲洋洋逹於九重命書來錫昭示崇奬使者言還君以¶
<pb:KR2g0038_WYG_007-26a>¶
長往命難諶斯而止乎兹不秉事權以究厥施年與材¶
違皇用慨嘆遣文祭之親御宸翰恩禮優渥終始哀榮¶
君又奚恨雖死猶生輝映前人慶延後嗣銘以傳信作¶
者太史¶
　¶
　¶
　¶
　¶
<pb:KR2g0038_WYG_007-26b>¶
　¶
　¶
　¶
　¶
　¶
　¶
　¶
　明名臣琬琰録卷七¶
