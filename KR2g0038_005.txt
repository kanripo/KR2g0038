# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:39.974029
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷五
<pb:KR2g0038_WYG_005-1a>¶
欽定四庫全書¶
　明名臣琬琰録卷五¶
　　　　　　　　　　　　　明　徐紘　撰¶
　　汪國襄烈吳公神道碑銘　　　　吳伯宗¶
洪武十四年十一月二十六日開國輔運推誠宣力武¶
臣榮禄大夫柱國同知大都督府事江隂侯吳公以疾¶
薨於青州十二月訃聞皇上為之憫悼輟朝三日詔所¶
司定贈謚加贈特進光禄大夫上柱國中軍都督追封¶
<pb:KR2g0038_WYG_005-1b>¶
汪國公謚曰襄烈遣使者迎柩以歸洪武十五年二月¶
丙子賜𦵏鍾山之隂上念其功不已命臣撰文勒諸豐¶
碑以垂不朽伯宗職居翰林屬當執筆謹叙而銘之公¶
諱良姓吳氏鳯陽定逺人初名國興後賜今名氣岸雄¶
偉性質剛直與弟楨俱以勇力稱元末羣雄并起海内¶
鼎沸皇上以聰明神武仗大義奮起布衣公兄弟委身¶
相從服勤左右上深器焉甲午秋從上取滁州乙未春¶
從克和陽常為先驅戰皆有功六月從渡大江與元兵¶
<pb:KR2g0038_WYG_005-2a>¶
戰於采石拔其營乘勝克姑孰尋下溧水溧陽丙申從¶
定建康戰功為多又從今大將軍太傅魏國公徐公逹¶
克鎮江下常州屢著功勤歴陞軍職丁酉下江隂命公¶
以指揮使領兵鎮守時偽吳張士誠據姑孰跨有淮東¶
浙右地大物衆兵食富強實江南一勍敵而江隂正當¶
東南要衝喉襟之地士誠又多變詐動以金帛啗誘將¶
士公行上諭之曰彼以其詐我以吾誠爾為邊將慎守¶
封疆約束士卒世外交毋納逋逃毋逐小利無與争鋒¶
<pb:KR2g0038_WYG_005-2b>¶
惟保境安民而已公奉命惟謹繕城池逺斥堠利器械¶
嚴部伍士卒無敢逃亡無敢出境生事者敵亦畏之不¶
敢侵犯數年上親將兵下江西克湖廣平偽漢陳友諒¶
大軍屢出而無東顧之憂以公之扞蔽也丁未克姑蘓¶
士誠面縳上以姑蘓承士誠割據之餘力戰乃服必得¶
剛毅有智畧者鎮之遂以命公公至奉宣皇上盛徳紀¶
律嚴明號令整肅軍民輯睦咸得奠安洪武三年天下¶
大定論功行賞以公有守江隂之功封爵為江隂侯食¶
<pb:KR2g0038_WYG_005-3a>¶
禄二千五百戸賜以鐵劵子孫世襲恩至渥也廣西右¶
江諸州僻處炎徼去中國逺数千里前古號為要荒乍¶
臣乍叛唐宋已來羈縻而已元都兆方相去益逺姑息¶
尤甚夷俗狃於仇殺数侵盜邊境五年春命公將兵討¶
之公率兵深入跋履崇山踐歴險阻剪薙荆棘衝冐瘴¶
霧勤勞特甚数月盡平其地俘獲不可勝計自是溪峒¶
夷獠畏威懐徳革心囬化輸租賦奉法令同内地焉先¶
是上稽古制建親王為槃石藩屏齊王受封青州命公¶
<pb:KR2g0038_WYG_005-3b>¶
營建王府宫殿社禝公經營區畫部署軍卒並手偕作¶
功成民不知勞公留青州二載得疾而薨享年五十有¶
八公自起身行伍至為將帥受封爵終始一致有功無¶
過故其薨也上深惜之恩禮有加焉公存時以公貴推¶
恩三代曽祖三七府君贈鎮國將軍僉大都督府事䕶¶
軍追封潁上縣子妣周氏追封潁上縣子夫人祖十一¶
府君贈驃騎將軍都指揮使䕶軍追封延陵伯妣劉氏¶
追封延陵伯夫人考似龍府君贈榮禄大夫同知大都¶
<pb:KR2g0038_WYG_005-4a>¶
督府事柱國追封渤海侯妣葉氏追封渤海侯夫人配¶
髙氏封江隂侯夫人子男二人長曰髙神策衛試指揮¶
使次曰壽安女三人在室公弟楨亦以勲封靖海侯追¶
封海國公先公三年薨嗚乎古今豪傑之士際風雲之¶
㑹攀龍附鳯竭忠勤樹勲烈以名世者多矣未有如公¶
兄弟同遇聖朝同立大勲同膺髙爵輝映赫奕若斯之¶
盛者也是宜勒諸貞石以光前古傳後世而垂無窮豈¶
止照耀泉壤而已哉銘曰天啓洪運大明肇興豪傑率¶
<pb:KR2g0038_WYG_005-4b>¶
從霧擁雲蒸桓桓吳公剛毅英烈異才間出萬人之傑¶
天戈義旗飛渡大江争先鼓勇敵莫敢當既定金陵亦¶
下京口公俱在行厥績多有江隂崇墉東南要衝屹若¶
㡳柱維公之功姑蘓新附命公綏靖紀律嚴明大小從¶
令炎荒僻逺命公徂征歷代羈縻慕義來庭功成汗馬¶
名載竹帛兄弟二人並著開國河山賜誓列侯疏封慶¶
延後嗣與國無窮生榮死哀富貴終始進爵上公錫謚¶
具美鍾山之隂有碑穹然勒銘紀功何千萬年¶
<pb:KR2g0038_WYG_005-5a>¶
　　海國襄毅吳公神道碑銘　　　　劉　崧¶
洪武十一年戊午前征南副將軍靖海侯吳楨奉詔出¶
定遼是秋以疾聞上遣醫馳驛視之弗能愈遂輿疾還¶
京車駕幸其第問勞有加明年己未五月疾革以其月¶
二十六日薨訃聞上為之震悼輟朝二日詔贈特進光¶
禄大夫左柱國追封海國公謚襄毅仍賜窆鍾山之隂¶
俾官給其事葬之日車駕臨奠加贈賻焉又明年庚申¶
上追念其勞爰敕儒臣禮部侍郎臣崧撰文刻諸神道¶
<pb:KR2g0038_WYG_005-5b>¶
之碑以昭不朽臣崧奉詔不敢辭乃追考公牘紀載第¶
而書之謹按公初名國寳後賜名楨字幹臣姓吳氏世¶
為濠之定逺人自少時已卓犖有膽畧及天下大亂從¶
上起兵里中即能知天命有在與兄江隂侯良俱𨽻麾¶
下悉心委事焉自嵗甲午乙未西克滁和東渡大江揚¶
威振銳所向無敵由帳前都先鋒為總管陞建興翼院¶
轉判分院元帥尋為天興右翼副元帥與良同守江隂¶
每冦至輙擊走之首破偽吳張士誠水寨擒其梟將朱¶
<pb:KR2g0038_WYG_005-6a>¶
錠甲辰授英武衛指揮使丙午冦出為䭾沙上親督戰¶
追至巫子門冦乘潮逆拒首尾相失公縱兵急擊之俘¶
獲無筭是秋從大將軍魏國公徐逹率馬歩舟師由港¶
口取湖州公勒竒兵出舊館振之戰以大捷事平遂留¶
戌焉吳元年丁未九月復從大將軍攻圍蘓州連破胥¶
葑二門士誠就執公奉令撫循秋毫無所擾進僉大都¶
督府事時方谷珍推明州未下上以公為征南將軍從¶
御史大夫信國公湯和徃平之公引兵乘潮夜入曹娥¶
<pb:KR2g0038_WYG_005-6b>¶
江夷壩通道出其不意直抵車厩㑹降者言方氏已潜¶
挈家之海公領兵追於盤嶼與合戰自申至夜三鼓敗¶
之盡獲其戰船人馬輜重而還未㡬谷珍降有旨由海¶
洋進取福州不數日奄至城下圍其西南水部三門一¶
鼓克之時偽平章陳友定㩀延平作亂明年洪武元年¶
戊申進破延平擒陳友定閩平公歸次昌國㑹海冦葉¶
陳二姓聚刼蘭秀山公調兵立勦之三年庚戌朝廷定¶
功行賞進開國輔運推誠宣力武臣榮禄大夫柱國吳¶
<pb:KR2g0038_WYG_005-7a>¶
相府左相靖海侯食禄一千五百石賜以鐵劵使子孫¶
世襲焉五年壬子詔大發兵東戍定遼命分總舟師數¶
萬由登州轉運以餉之海道險逺人用艱虞公調度有¶
方兵食充羨折衝風濤如履如逹尋召還七年甲寅海¶
上警聞公復領沿海各衛兵出捕至琉球大洋獲倭冦¶
人船若干俘於京上益嘉頼之常徃來海道總理軍務¶
至是歸自遼東而疾作不起矣公生以天歴戊辰六月¶
二十一日葬以薨之閏月十三日享年五十有二曾祖¶
<pb:KR2g0038_WYG_005-7b>¶
三七府君贈鎮國將軍僉大督都府事䕶軍追封潁上¶
縣子妣周氏追封潁上縣子夫人祖十一府君贈驃騎¶
將軍都指揮使䕶軍追封延陵伯妣劉氏追封延陵伯¶
夫人考似龍府君贈榮禄大夫同知大都督府事柱國¶
追封渤海侯妣葉氏追封渤海侯夫人配李氏封靖海¶
侯夫人子男五人長堅西安䕶衛鎮撫側室陶出也次¶
忠林羽左衛鎮撫夫人李出也次端次洪皆庻出女五¶
人其第五女許為湘王妃尚在室惟公以驍勇之才際¶
<pb:KR2g0038_WYG_005-8a>¶
興王之㑹鍾英淮甸立勲遼海致位公爵而不矜不伐¶
盡瘁所事真古之名將哉是宜銘銘曰赫赫景命大明¶
當天帝業所基公侯出焉桓桓吳公有仡其勇顧瞻在¶
廷玉立山聳元政不綱帝憫下民爰揮天戈掃除妖氛¶
始克滁和旋㧞采石飛渡大江曽不終日公時在行兄¶
弟齊一莫不率從干城是力帝命汝楨言守江隂鄰敵¶
授首逺人歸心南牧丹陽東畧無錫建興策功英武躋¶
軄冦窺海口縱兵擊之風從潮生彼逆不支從攻吳興¶
<pb:KR2g0038_WYG_005-8b>¶
機畧周布捷出舊館振其歸路進㧞葑門東定姑蘇擒¶
厥渠魁獻於京都帝念爾勞陞秩督府不曰四明亦肆¶
違拒遄厲戈甲往貳征南挾潮而飛颷旗電㠶摐金伐¶
鼓壁其城下冦窮而逋膽落萬馬躡景追風執訊凱還¶
鯨奔鯢伏海霽雲鮮張方告平閩海方急千艘南馳殱¶
彼勍敵三山既隳延平遂通麾旄所指列郡來同公歸¶
自南蘭秀連梗鋤而闢之海道昞昞帝曰靖海實汝之¶
功兹命汝侯往承其恭煌煌鐵劵翼翼命秩恩延子孫¶
<pb:KR2g0038_WYG_005-9a>¶
功翼王室載授征北督餉定遼白粲連雲颶風不揺倭¶
童䟦扈出没大洋爰獸獮之皇威以張茫茫遼海烈烈¶
英勇式𢎞將畧茂對天寵方召元老曹周世庸氣應徳¶
符千載一逢維天佑賢公宜永福何疾之嬰遽此不淑¶
儀曹考行贈謚有光鍾山佳城天設地藏神道之左有¶
石□□儒臣作銘昭示無極¶
　　滕國襄靖顧公神道碑　　　　　劉　崧¶
自昔國家興王之地必有才武雄傑之士出於其間以¶
<pb:KR2g0038_WYG_005-9b>¶
賛立大功佐成大業為國虎臣享有禄位豈非天人交¶
㑹之應哉故征西左副將軍濟寧侯顧公名時字時舉¶
世為臨淮人曽祖十四府君以公貴贈鎮國將軍僉大¶
都督府事䕶軍追封睢寧縣子妣王氏封睢寧縣子夫¶
人祖文俊累贈驃騎將軍都指揮使䕶軍追封武陵伯¶
妣林氏封武陵伯夫人考道祥累贈榮禄大夫同知大¶
都督府事柱國封濟寧侯妣雷氏繼潘氏俱封濟寧侯¶
夫人公志氣倜儻勇於有為元末政隳海内大亂皇上¶
<pb:KR2g0038_WYG_005-10a>¶
龍興淮甸思濟天下公以同里率先來附被堅執鋭常¶
侍左右自歲甲午起兵西拔和州東渡大江凡擊叛討¶
逆開疆拓境靡不率從始由百夫長轉元帥尋同知天¶
䇿衛親軍指揮使司事繼調濠梁衛丙午詔與東平侯¶
韓政取濠州破四門月城拔之洪武元年戊申從大將¶
軍魏國公徐逹北定燕薊拜驃騎上將軍副大督都府¶
事兼同知太子率府事三年庚戌論功行賞進號開國¶
輔運推誠宣力武臣階榮禄大夫勲柱國職同知大都¶
<pb:KR2g0038_WYG_005-10b>¶
督府事爵寧濟侯食禄一千五百石賜以鐵劵使子孫¶
世襲焉明年辛亥授征西左副將軍由興元取四川入¶
階州擒其梟將王進克文州綿州撃向家營寨破之又¶
克漢州進圍成都偽夏丞相戴壽等望風欵附北師入¶
重慶其主明昇出降四川平五年壬子仍左副將軍從¶
征北前將軍曹國公李文忠等分道入沙漠與大將期¶
失道粮且盡士卒不能戰公奮引麾下數百人躍馬大¶
呼衝薄部落戰敗走之遂掠其輜重羊馬而還軍勢復¶
<pb:KR2g0038_WYG_005-11a>¶
大振七年甲寅從魏國公總各衞兵出鎮北平益築堡¶
障練士伍繕甲兵廣牧畜雖邊隅日靖晝夜從幙府吏¶
深計逺筭常若敵至明年乙卯詔還尋有㫖從魏國公¶
仍出北平十二年己未秋遽遘竒疾藥弗能愈以是年¶
冬十一月二十一日薨享年四十有六訃聞上為之震¶
悼輟朝二日明年庚申春二月己夘公䘮歸自北平舟¶
行數千里迎祭填道觀者感嘆敕賜葬鐘山之隂上親¶
為舉奠復定誌文以賜之明日詔贈特進光禄大夫左¶
<pb:KR2g0038_WYG_005-11b>¶
柱國追封滕國公謚襄靖其始終榮寵可謂異數矣配¶
李氏封濟寧侯夫人今封滕國公夫人子男四人長曰¶
敬金吾前衛後千戸所鎮撫次曰英曰華曰茍爾女二¶
人既葬其孤敬泣而請於朝曰惟先臣事上二十餘年¶
不幸蚤終顧神道之石銘文未勒敢援故事以請於以¶
見聖朝眷待之厚且以慰先臣於地下也於是禮曹以¶
為言詔可其請命禮部侍郎臣崧為之銘臣崧職在討¶
論不敢以蕪陋辭謹狀次而書之且系以銘曰聖人受¶
<pb:KR2g0038_WYG_005-12a>¶
命萬物咸覩乘時佐運各奮其武矯矯靖襄生於帝郷¶
帝猶龍飛雲從之翔自淮渡江首定建業公時左右執¶
俘獻捷領兵東向遂夷月城電擊颷馳濠梁以清北収¶
燕薊旋拜驃騎崇勲豐禄劵鐵以誓乃命西討進自漢¶
中取道階文山巉水潨進圍成都作氣一鼓千夫投戈¶
殍厥孱主既從征北北度隂山擁槊奮呼出其險囏薄¶
衝部落兔脱鶻擊掠其牛馬還給軍食主將上功帝憫¶
爾勞四方既平汝弓其櫜櫜弓戢戈北守燕薊嚴其扄¶
<pb:KR2g0038_WYG_005-12b>¶
鐍式謹邉事濼水茫茫居庸閑閑馬絶南牧城無晝關¶
公歸未期遽以訃告沿邊驚呼當宁嗟悼襄靖有謚滕¶
國有封茅土新䟽沛豐舊庸闡績著銘爰勒神道榮光¶
自天天子有詔¶
　　營國威襄郭公神道碑銘　　　　楊　榮¶
洪惟太祖高皇帝龍飛淮甸應天順人芟刈羣雄戡定¶
海内一時智勇材力之臣感㑹風雲效其忠勤輔成帝¶
業開千萬載太平之運竒勲偉績鏗鍧振耀勒銘鼎彛¶
<pb:KR2g0038_WYG_005-13a>¶
垂光竹帛與國家相為無窮猗歟盛哉予嘗叨職國史¶
竊觀開國勲臣其間能身躋壽考世為貴戚子孫享有¶
顯爵久而益盛者不數人豈非其存心之仁與積累之¶
厚有間耶若營國威襄公蓋足徴焉公姓郭氏諱英臨¶
淮人生有異徴沈毅多智身長七尺膂力過人尤精騎¶
射年十八從太祖起義兵甚見親信每令直宿帳中取¶
徐泗滁和采石太平建康鎮常寧國諸郡屢立竒功上¶
嘗以郭四呼之上親征偽漢陳友諒大戰鄱陽湖相持¶
<pb:KR2g0038_WYG_005-13b>¶
連晝夜公時金瘡未瘳力疾鏖戰賊敗於禁江口已而¶
友諒中流矢死有言公之功者上問之公曰天威神筭¶
臣何力焉上益重之時友諒子理復立於武昌進軍攻¶
之其將陳僉同驍捷善槊馳入中軍帳下上方據胡床¶
遽呼公曰郭四為吾殺賊公持鎗躍馬奮臂一呼賊應¶
手殞墜上解所禦赤戰袍衣之曰唐之尉遲敬徳不汝¶
過也授驍騎衛管馬軍千戸從征襄陽克淮安濠州安¶
豐陞宣武將軍驍騎左衛指揮僉事洪武元年戊申從¶
<pb:KR2g0038_WYG_005-14a>¶
大將軍徐公北定中原下齊魯克汴梁平河南敗元都¶
破潼關彰徳廣平所至有功初大將軍遣公取通州公¶
距城三十里為營深溝高壘為持久計衆請速攻之公¶
曰吾師逺來敵以逸待勞攻城非我利也宜出其不意¶
破之翌日大霧公以千人伏道傍率精騎三千直抵城¶
下元將烏實巴國公帥敢死士萬餘張兩掖而出與戰¶
良久公佯敗彼乘勝來追伏兵中起截其軍為兩道斬¶
首數千級擒元宗室博囉梁王遂克通州元君乃北遁¶
<pb:KR2g0038_WYG_005-14b>¶
克永平真定生擒守將湯同僉復從平章常公取太原¶
守將王巴拜軍於城西公慿高望之謂常公曰彼兵多¶
而不整營大而無備請夜刼之常公深然其計遣五十¶
騎伏城東十里以舉火鳴砲為期至夜公率十餘騎潜¶
入其營舉火鳴砲伏兵亦舉火鳴砲常公引兵繼至鼓¶
譟之聲相接巴拜軍大潰自屠戮乃棄城遁下興州大¶
同至沙淨州生擒偽將竹平章度可取鹿臺西安鳯翔¶
鞏昌追敗賊將賀宗哲於亂山庚戌陞本衛指揮副使¶
<pb:KR2g0038_WYG_005-15a>¶
從征迆西克定西討西夏察罕諾爾撫安呼察平章沙¶
淨州復叛討平之克登寧州斬首二千級獲牛馬數千¶
陞昭勇將軍本衛指揮使賜金龍衣一襲辛亥陞驃騎¶
將軍河南都指揮使將赴鎮皇寧妃公之女弟也上遣¶
至公第餞之且謂公素靖儉賜白金二十&KR0902;廐馬二十¶
二匹時河洛新罹兵燹邑井蕭條居民艱食盗賊充斥¶
公宣布威徳綏輯流亡申寛條明賞罰逺邇来歸者日¶
以千計未期年戸口倍増境内大治丙辰移鎮北平河¶
<pb:KR2g0038_WYG_005-15b>¶
南士女不忍其去遮公馬數十里不得行甚至泣下既¶
去為立生祠北平初定居民反側不寧公開示誠欵諭¶
以理亂禍福人心遂安元左丞何允中等聞公之徳來¶
降者凡九千餘人上遣使勞以上尊羊馬授龍虎將軍¶
北平都指揮使賜誥命逾四年召還京進大都督府僉¶
事灰山賊反承命討平之賜馬七匹辛酉從潁川侯傅¶
公征雲南既至命公及都督陳桓胡海分道進討道多¶
險隘諸將欲深入公曰破敵貴先聲攻取必自近始舍¶
<pb:KR2g0038_WYG_005-16a>¶
近趨逺豈策之上耶遂先攻赤水河路距河二十里為¶
營時久雨河水暴漲公曰賊恃水漲不意吾濟下令諸¶
軍斫木造筏夜半濟河北曉賊始覺遂大潰生擒烏撒¶
并阿容諸蠻由是雲南諸賊破膽進攻曲靖六梁州關¶
索嶺及偽石元帥山寨皆克之至江川掎子寨寨依山公先¶
遣騎兵五千攻其前賊空寨迎戰復以精騎數百搏其¶
後斬門而入火砲連發烈熖漲天賊乃亂悉破滅之進¶
攻大理金齒降其偽官段平章攻安寧州賊將布哈特¶
<pb:KR2g0038_WYG_005-16b>¶
穆爾棄城走破富縣山寨攻靖寧州蠻七寨一日夜破¶
之攻牢撞山寨取仁徳府破硝店山寨圍姚安敗賊將¶
李自久平蒙化州鄧川州破三營復光寨過金沙江攻¶
北勝府生擒賊將高生平麗江府平偉等州前後斬首¶
一萬三千餘級生擒二千餘人收精兵人馬數萬船千¶
餘艘蠻民降者數十萬戸雲南諸路平論公功進爵開¶
國輔運推誠宣力武臣柱國武定侯賜誥劵食禄二千¶
五百石子孫世世承襲己丑加靖海將軍鎮守遼東丁¶
<pb:KR2g0038_WYG_005-17a>¶
夘同大將軍宋國馮公討北敵納克楚降之師旋敵將¶
追襲公與戰創傷左脇箭復中右脇公洋呼敵傷吾甲¶
我衆益奮連戰數十合敵遂却已而進征北右副將軍¶
仍鎮遼東戊辰出討北敵至捕魚兒海邏騎偵敵營不¶
逺公乃令諸軍少憇飲馬銜枚卷甲倍道直抵敵營北¶
主覺乃率十餘騎潰圍出其將曼濟太尉來拒我師公¶
手刃之獲兩營所積金寳珍玩圖書降其衆五萬餘人¶
生擒敵將約約司徒曩嘉及太尉雙寛塔爾呼布逹喇¶
<pb:KR2g0038_WYG_005-17b>¶
王子等四萬餘人馬駝萬五千匹牛羊輜重無筭師還¶
賜白金千兩鈔八百錠綵幣四十疋巳巳上以天下無¶
事且憫諸將老欲保全之厚加賜賚遣歸其郷公亦就¶
遣庚午獨召還京上賜坐與語歡甚命統禁兵及在京¶
諸軍蓋上春秋高知公忠謹特倚重焉辛未以北兵喇¶
特納實哩冦邊命公討之獲其人口孳畜逐北至鴉寒山¶
而還丁丑川陜冦發勢張甚上顧曰非卿無能勝其任¶
者授征西將軍印討之至沔之後河生擒賊首高福興¶
<pb:KR2g0038_WYG_005-18a>¶
及黨四十餘人公䟽其同謀者請誅之脅從者乞勿治¶
且有司不恤民宜正其罪上可之永樂元年癸未二月¶
十七日卒於家享年六十有九訃聞太宗文皇帝為之¶
震悼輟朝二日遣官致祭賵恤有加贈營國公謚威襄¶
賜葬京師聚寳山之原公孝友仁恕恭儉誠實出於天¶
性母夫人嘗疾篤懸身燈告天求以身代疾遂愈人皆¶
謂公孝感所致後母夫人卒公廬墓側晝夜號泣不絶¶
聲卧寢於地毁瘠日甚一夕夢夫人告曰地濕則致疾¶
<pb:KR2g0038_WYG_005-18b>¶
致疾則傷生汝固純孝惟竭忠報國為父母光墓不必¶
廬也公感悟而歸家三年之中哀痛如一日平居兄弟¶
怡怡克盡友愛御軍行師動有紀律推心任人甘苦同¶
之其攻克州郡必禁擄掠戒殺降封府庫収簿籍一錢¶
尺帛不敢私嘗北征軍法夜必令親軍更直荷戈環帳¶
立一夕風雪大作公悉罷遣歸營其愛恤軍士多𩔖此¶
家居簡靜好讀書天文地理百家之説靡不通曉教訓¶
子孫以儉素力學為務事太祖高皇帝四十餘年小心¶
<pb:KR2g0038_WYG_005-19a>¶
謹慎未嘗有過眷遇雖隆而自處益謙上嘗御便殿賜¶
坐適有奏事者公趨避之上曰卿第坐朕自理事不汝¶
關也其見敬愛如此時公卿多置田産公獨不治上問¶
之對曰臣一布衣荷陛下寵靈叨有封爵子孫衣食餘¶
饒安敢増益俾生侈心上善之嗟嘆良久公大小百餘¶
戰金瘡遍體每隂雨痛甚及聞征討之命即日就道未¶
始以老疾辭其事上竭忠蓋如此會祖参祖聚父山甫¶
累贈營國公曽祖妣何氏祖妣趙氏母單氏贈營國夫¶
<pb:KR2g0038_WYG_005-19b>¶
人配馬氏封營國夫人公兄弟四人長早卒次興以軍¶
功封鞏昌侯贈陜國公謚宣武次某福建都指揮使次¶
即公也子男十二人鎮銘鏞鑑鑰銓錡鈺鈁鑌鋼錀鎮¶
駙馬都尉尚永嘉公主銘遼王府典寳追封武定侯鏞¶
中軍都督府右都督(闕/)　　　鑑中都留守司副留守¶
鑰散騎舍人錡早卒鈺贈承徳郎尚寳司丞鈁旗守衛¶
指揮使女九人長適府軍衛指揮僉事藺瑜次適濟南¶
衛指揮使戈某次遼王妃次適府軍衛指揮僉事趙斌¶
<pb:KR2g0038_WYG_005-20a>¶
次郢王妃次適金吾右衛指揮同知范聚餘早卒孫男¶
二十有八人玹璧瑭琮瑾珷瑀璒璟玘瑋珏璡璨璝琬¶
琰餘尚㓜琮府軍衛指揮僉事玹襲武定侯瑾早卒珷¶
尚寳司丞瑀梁王府典寳璒璟皆勲衛孫女十六人長¶
仁宗昭皇帝貴妃次適留守左衛指揮陳鑑餘在室曽¶
孫男五人聰□餘尚㓜聰散騎舍人予觀前史稱郭汾¶
陽功蓋天下而主不疑位極人臣而衆不嫉富貴壽考¶
終始令節七子八婿諸孫數十人俱&KR0574;顯仕唐世榮之¶
<pb:KR2g0038_WYG_005-20b>¶
若公勲業之隆子孫之盛方之汾陽夫豈多讓皆由公¶
存心一本於仁故積累之厚愈逺愈隆焉嗚呼偉哉玹¶
以神道之石未立無以昭示永久來請文予閲其家傳¶
考定其大者次第之而系之銘曰天啟皇明淮甸龍飛¶
乘時應運風雲一機太祖受命汛掃餘孽羣力桓桓鼓¶
勇就列東西征伐北南以平㫁出神聖功恊衆能展也¶
郭公有文有武翊輔其主實天畀付鄱陽之戰衆論偉¶
公公仰廟畧不有其功既捷通州再捷太原河南北平¶
<pb:KR2g0038_WYG_005-21a>¶
黎庶沾恩南詔之征武功尤大誅叛全生蜀民是頼蠢¶
彼餘人迭為傾側卷甲擒之兵氛蕩滌皇有嘉錫錫爵¶
褒功金書鐵劵武定啟封錦袍御馬白金文綺赫赫高¶
門煌煌㦸棨世聮國戚代有顯融匪幸所致惟公之忠¶
忠在朝廷載之信史亦有孝思永錫爾𩔖在昔汾陽著¶
勲有唐公實以之於今益彰我作銘詩勒公墓道百世¶
斯承有赫其耀¶
　　都督僉事謝公神道碑銘　　　　李景隆¶
<pb:KR2g0038_WYG_005-21b>¶
昔我太祖高皇帝受天明命握乾符而起淮甸御寳歴¶
而定萬方豪傑貔虎之士應期而出以折衝禦侮而克¶
戡多難自正大統既論功行賞以報功徳之臣至於位¶
躋五府始終哀榮而垂光史册者蓋亦可數焉夏四月¶
六日前軍都督府僉都督事謝公以疾卒禮部以聞擇¶
葬地於京城桂山之陽以六月九日窆焉按狀公諱彦¶
字子超姓趙氏世為鳯陽府鳯陽縣於皇里人㓜失怙¶
恃鞠育於外家因以孫為氏故元之季兩淮兵興公募¶
<pb:KR2g0038_WYG_005-22a>¶
集義勇圖保鄕井嵗辛丑秋七月乃將其兵南渡大江¶
從太祖皇帝破安慶克江州於時偽漢陳友諒盗名字¶
置官屬據為國都至是始奔武昌公以功授義兵元帥¶
癸夘春三月由安豐進攻廬州九月援荆衡歸峽等州¶
己巳冬十一月取通泰州甲辰春二月徐宿濠泗潁五¶
州淮安高郵安豐三郡皆入版圖秋九月轉攻湖州冬¶
十一月圍偽吳張士誠於姑蘇丁未春正月太祖皇帝¶
即吳王位已四年始以丁未偽吳元年從大將軍中山¶
<pb:KR2g0038_WYG_005-22b>¶
武寧王破姑蘇俘士誠公又以功陞掌羽林環衛賜以¶
良馬復從征山東克沂莒密州遂入青州走故元平章¶
庫庫特穆爾洪武元年戊申春正月太祖即皇帝位公¶
駐軍東昌進階武畧將軍尋敗故元平章鄂普軍取河¶
南通務等州秋八月中山武寧王奉詔統兵攻北平公¶
與在行故元順帝既逺遁而燕薊永平保定真定中山¶
以次悉平遂乘勝取山西大同太原二年己酉春三月¶
西破潼關故元平章李思齊棄輜重引兵奔鳯翔三月¶
<pb:KR2g0038_WYG_005-23a>¶
庚戊公從中山王駐軍陜西列營長安城北平章王武¶
率其官屬士民迎降夏四月取鳯翔即追降思齊於鞏¶
昌遂破臨洮延安平凉靜寧莊浪開成六盤等處而秦¶
屋環三郡亦望風而靡慶陽守將張思道率兵拒戰凡¶
七閲月而思道敗走公復從中山王還軍臨洮㑹故元¶
河南左丞相庫庫特穆爾來襲我軍王率大衆亟與決¶
戰既敗之於臨洮復敗之於定西橋殪其將校驅殄其¶
士卒無筭庫庫特穆爾引殘兵北遁四年辛亥夏五月¶
<pb:KR2g0038_WYG_005-23b>¶
調公守禦處州陞應天衛指揮僉事進階宣武將軍五¶
年壬子春正月移守朔州從征和林六年癸丑秋八月¶
敗故元兵於朔州之北獲其將知樞密院張寳院使哈¶
喇巴圖參政高其并其所部兵衆九年丙申春三月進¶
軍寧夏敗諾爾巴哈於賀蘭山収其番衆及其駝馬牛¶
羊而還十年丁巳轉廣威將軍二十年丁卯特陞僉前¶
軍都督府事軍賜綵帛萬疋黄金百兩白金百兩及甲¶
第一區臧獲數十輩命公征討雲南廣西龍里諸部二¶
<pb:KR2g0038_WYG_005-24a>¶
十二年己巳秋八月還朝賜以誥命授驃騎將軍二十¶
三年庚午奉詔湖廣都司訓練官軍至貴州置新添衛¶
二十五年壬申更給新製之誥九月公赴山西籍民丁¶
為軍置天成東勝二衛二十七年甲戍春三月十二日¶
太祖皇帝御奉天門召公慰撫之眷倚甚特賜犀帶命¶
復其姓為謝氏明日以其季子逹入覲即除散騎逾月¶
而選尚汝陽公主拜駙馬都尉有玉帶金帶襲衣鞍馬¶
之賜長子忠復授興武衛指揮同知三十一年戊寅公¶
<pb:KR2g0038_WYG_005-24b>¶
得末疾乃致政家食甫二嵗而卒享年六十有九顯祖¶
諱厚菱贈驃騎將軍僉前軍都督府事祖妣張氏贈夫¶
人顯考諱中善贈驃騎將軍僉前軍都督府事妣許氏¶
贈夫人妻郤氏贈夫人子男三人忠懷逹將軍任世襲¶
指揮同知順未任逹持進榮禄大夫駙馬都尉女三長¶
適馬旺次在室季適指揮同知戴義長子孫男十人女¶
十人自昔一代之興必有虎臣碩輔豪傑之材以翊扶¶
昌運至於功成治定而彛常鐘鼎之銘河山帶礪之誓¶
<pb:KR2g0038_WYG_005-25a>¶
俾與國家相為悠久夫豈易得哉若公以篤厚之姿勇¶
果之藝盡瘁效忠而致位將領斬關䧟陣搴旗先登與¶
夫首馘之獻不可以數計至於鳴劍伊吾之山飲馬捕¶
魚之海踐霜雪絶餱糧凍餒□瘃皆身歴之故能簡在¶
宸衷光承天寵身居宥府子為駙馬克享榮禄以致考¶
終豈偶然哉先武靖王與公逢興王之運周旋戎旅二¶
十有餘年予又辱公同朝而與駙馬君忝同戚里及為¶
是銘雖重於作而義不敢辭銘曰天啟聖明篤生皇祖¶
<pb:KR2g0038_WYG_005-25b>¶
奮自側㣲丕揚神武瓌材傑士聞風景從盡用羣筞以¶
成治功維時謝公勇踰貔虎小大百戰折衝禦侮迺擢¶
將領迺掌羽林迺僉衛事簡注皇心自東徂西北南萬¶
里降城破邑惟上所使殫力盡瘁不有其躬克殄大敵¶
寰宇混同宥府是登品列第二寵錫使蕃恩榮備至光¶
照後嗣有義彌敦帝女擇配有赫慶門福澤方隆受天¶
之祉子孫承傳世濟其美賜葬徴吉桂山之陽刻銘兹¶
石永古流芳¶
<pb:KR2g0038_WYG_005-26a>¶
　¶
　¶
　¶
　¶
　¶
　¶
　¶
　¶
<pb:KR2g0038_WYG_005-26b>¶
　¶
　¶
　¶
　¶
　¶
　¶
　¶
　明名臣琬琰録卷五¶
