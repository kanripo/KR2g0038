# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:39.949477
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷四
<pb:KR2g0038_WYG_004-1a>¶
欽定四庫全書¶
　明名臣琬琰録卷四¶
　　　　　　　　　　　　　明　徐紘　撰¶
　　長興侯耿炳文追封三代神道碑銘(并序/)¶
　　　　　　　　　　　　　　　　劉三吾¶
皇上有天下以來玉音日所敷訓文武臣庻惟忠與孝¶
是勵是懋念爾數四開國勛舊相從濟江翼載興運宣¶
忠効勞亦有年矣今朔南一軌天下大定而賞賚䘏典¶
<pb:KR2g0038_WYG_004-1b>¶
稽至於今勅賜緍鏹人五萬定與造第鳯陽亦既告成¶
行且就第則載賜鈔二十錠與葺先塋表儀其墓念爾¶
子爾孫克有今日皆由祖宗樹徳其前乃追贈其先金¶
四錠白金四十錠鈔一千錠文段表裏三十疋安富厥¶
家榮享有廟神道有碑偹物肖像有翁仲羊馬於是賜¶
號長興侯耿炳文既得賜第其家以爵就第其鄉三代¶
考妣子孫侯者其高曽祖考亦侯子孫所妣者侯夫人¶
髙曽祖考妣亦侯夫人隂陽表裏忠厚之道炳文惟念¶
<pb:KR2g0038_WYG_004-2a>¶
不肖之身奮自農畝獲際皇上不世之遇貴至封侯富¶
迨子孫皆非始願所及也某愚且蠢不知所以顯揚其¶
先皇上不惟教以顯揚之道又與顯揚之資又三年為¶
洪武二十七年乃狀其事於翰林儒臣劉三吾按狀炳¶
文世鳯陽邑人奮身農畝當元至正壬辰所在虹亂鄉¶
邑尤甚老父君用四顧徬徨無所於歸父子二人因念¶
與其伏山林义手就戮曷若相率舉義兵得豪傑而往¶
輔之乃挺身謁今上於鳯陽一見被䝉知遇自至麾下¶
<pb:KR2g0038_WYG_004-2b>¶
日偹使令授先父管軍百夫甲午年四月領軍隨上取¶
滁州六月取城口張營寨取嘉山繆把頭營寨再取滁¶
州守禦軍千户乙未閏正月從上領軍取和州守禦授¶
明威將軍管軍總管六月隨龍濟江取太平守禦丙申¶
二月從上克采石中丞曼濟水寨取額森繼取臺城守¶
禦聚寶門悉父子相從領軍是月十七日同父領軍隨¶
總兵徐達今開國公取鎭江守禦其夏四月先父奉命¶
統兵應拔常之宜興地界張氏勢所必争則日相遌嘬¶
<pb:KR2g0038_WYG_004-3a>¶
各柵木自營盡死以報稍失尺寸即全軍而死是故人¶
百其勇有死無二是役也先父賈勇先登用獲螘附騰¶
柵而上見斫傷以死猶力戰不休父既死炳文襲職¶
仍管其軍六月取廣徳守禦丁酉取長興守禦開設長¶
興翼元帥府署授總軍元帥甲辰改元帥府為興武衞¶
親軍指揮使司就職本衞指揮使丙午調隨徐總兵取¶
湖州其年取蘇州呉元年九月回京授大都督府僉事¶
明年正月上即皇帝位改元洪武其年授鎭國上將軍¶
<pb:KR2g0038_WYG_004-3b>¶
兼太子右卒副使其年九月隨總兵常國公征大同守¶
禦回至太原二月以其軍隨總兵徐國公征取陜西時¶
两軍人馬甚盛方事仇殺夾武功東川两陣思齊在其¶
東思道壘西日數挑戰蓐食以俟曽不少懈衣甲䖠蝨¶
生身而瘡不恤也如是者數月餘两軍相敵無少休暇大¶
概彼稍隙我即進以是堅固力不克支相與遁去既得¶
其地就鎭守之開設行大都府陜西等處行中書省署¶
事久之三年開秦府授府左相之職其相秦也直言正¶
<pb:KR2g0038_WYG_004-4a>¶
色多所匡正其年十一月受今封爵為侯自壬辰至丙申五年悉¶
從父領軍自其父沒於王事後即以其軍攻城畧地得廣徳得長¶
興而侯所爵兆於此矣繼得湖州蘇州懐慶澤潞平陽太原陜西¶
為侯所兼官亦兆於是矣前後從軍二十有七年中間多其父子¶
之兵與其所自得之兵最苦戰者長興之役當姑蘇䲭張之日其¶
所必戰血戰之地而湖蘇兩大郡尤其表裏山河之勢當其有事¶
於東吳也諸將㑹議上前無不先請往擣其所穴抑亦平探囊中¶
之物耳皇上首策萬全乃首在霅川大都彼折兵以禦我其力分¶
<pb:KR2g0038_WYG_004-4b>¶
全軍以出戰其勢空如此則鼎魚穴螘安所暇息諸將乃嘆服聖¶
算之髙非凡所能及也由是決計先湖後蘇彼雖連營相望而¶
湖蘇之勢兩分彼有手足不相應之患我師無腹背受敵之虞則¶
侯等所為酬戰能為國全是東吳者實皇上𤼵縱指示伏逐虎兔¶
之勢耳是功也徇之功也其敢以自名今故為三吾言之也然則¶
侯前後所歴戰百戰百捷其功大矣侯雖不敢自名其功而功之¶
在侯猶獵之不能忘犬犬之不能忘所自也如此其克有今也宜¶
哉三吾聞其言念昔建武之中興也況弇兩耿實以文子同攄忠¶
<pb:KR2g0038_WYG_004-5a>¶
赤盡瘁國家故能聲援相應共成犄角之勢以恢復舊物光照¶
先業炳文父子固不敢上方況弇其心之忠即二耿之忠也而¶
侯一不自口其能天之生斯人為我皇上成是混一之功致此¶
太平之治也豈偶然哉為之銘曰天生聖皇龍興鳳陽有志其¶
人識主之真率相来迎如漢沛豐蕭曹景從風虎雲龍耿侯長¶
興父子領兵從上討征父況子弇力敵是戡毎戰必酣長興之¶
役父也戰死子也世襲李張在陜西兵據險卒也俱剪長興受¶
封悉以是功孰克比隆秦相兼官舉由其賢入其泥丸父死王¶
<pb:KR2g0038_WYG_004-5b>¶
事朝有贈諡公為果毅子既封侯三代亦侯富貴是優金匱石¶
室山河帶礪子孫世世子孫世世輔我皇家億千萬禩¶
　　宋國公馮勝追封三代神道碑銘(并序/)　劉三吾¶
嘗讀小雅詩天保序有曰君能下下以成其政臣能歸¶
美以報其上然後知君推恩以待臣下臣子當感受及¶
其親之恩以報君上君親之恩天地之造不容名言臣¶
子報上罔極之恩詎言語所能形容其萬一哉當元政¶
不綱宇内幅裂羣雄蠭起皇上以神武之資濟難逃之¶
<pb:KR2g0038_WYG_004-6a>¶
運時則有若熊羆之士不二心之臣疏附先後折衝禦¶
侮於是馮勝兄弟夤縁會遇為時爪牙從龍濟江獲展¶
尺寸以有今日非偶然也洪武二十二年詔公侯各還¶
其賜之緡鏹與各造第舍繼賚金帛安富厥家追封三¶
代用生者爵墓之享堂則偹物肖像礱石樹碑悉出内¶
帑與為之以三吾職在翰林式司紀載懇文其事公之¶
先泗州幕山人有逺祖失其名諱再移家光州固始近¶
代里中有老卒見馮家祖先書始祖征西將軍異者傳¶
<pb:KR2g0038_WYG_004-6b>¶
為征西將軍異之後曽大考諱元善家世業農以曽孫¶
貴勛階爵贈如其曽孫妣史氏國公夫人祖考諱信贈¶
如其孫妣朱氏國公夫人再徙今鳯陽定逺之地家焉¶
考諱文質贈其如子隠徳不仕妣汪氏國公夫人生三¶
子公其季也公名勝賦性謹厚有智而勇當兵興時念¶
不能坐受魚肉甲午之嵗同兄國用伏謁今上於妙山¶
從克滁州三义和河州收門寨度江克采石太平等處¶
陳額森來犯和州人馬三倍我師以廟算制勝獲其全¶
<pb:KR2g0038_WYG_004-7a>¶
軍額森匄死不得則願欵附刑牲與盟飲血而嘔知其¶
懷貳必不令終矣其軍之投戈也環上而寢悉其兵士¶
唯公一人侍側竟達曙無他是後公先䧟陣衆乘勢崩¶
之遂擒額森丙申二月從破臺中丞曼濟哈雅水寨於¶
采石三月進攻臺城拔之還軍從擊鎭江丹塗寕國授¶
萬户丁酉克甘露松山望亭戊戍克秦宜興遂授元帥¶
守禦庚子國用卒由親軍指揮封郢國公公襲其職仍¶
掌親兵偽漢陳友諒悉衆來冦公衝其中堅敗之於龍¶
<pb:KR2g0038_WYG_004-7b>¶
灣繼復采石太平壬寅克安慶江州陞都䕶癸卯應拔¶
江豐陞同僉調擊廬州甲辰從拔武昌得廬州己巳克¶
泰州海安壩及江西諸郡丙午淮安安豐浙西舊舘蘇¶
州悉從諸總戎下之呉元年丁未陞銀青榮禄大夫都¶
督府右都督是年克山東諸郡戊申春正月上即帝位¶
國號大明改元洪武其年十月授副將軍充開封淮南¶
潼關懷慶太原澤潞等處悉平之二年授征西將軍克¶
陜西鳯翔等處諸郡進兵追元大帥李思齊於臨洮降¶
<pb:KR2g0038_WYG_004-8a>¶
其全軍河州等處以次俱下三軍大敗元總兵庫庫特¶
穆爾於定西回京封今爵宋國公守鎮陜西四年分兵¶
三道北征公以征西將由西道取甘肅等處敗元帥失¶
刺兵敗多喇口入於哈勒琿口獲人馬數十萬羊馬駝¶
稱是進拔肅州等處至額齊訥敗俞實兵五年回軍六¶
年七年練兵臨清北平繼往大同八年自大同征元末¶
布色博囉等地回鎮陜西十一年回軍十二年至十七¶
年連鎮河南撫軍恤民民兵欣附頻年以久鎮於外為¶
<pb:KR2g0038_WYG_004-8b>¶
勞上乃召還遣禮曹齎羊酒慰勞之其年秋授征北大¶
將軍總兵北征屯兵絳橋操練兩月而還二十年佩征¶
北印總步騎三十萬城大寧等處北征元邉將納克楚¶
受其學士額森及全國公觀通平章吹丹降欵所部悉¶
降驅之入山海各城屯住二十一年往東昌等處調各¶
城達勒達軍隨潁國公傅友悳征雲南兵至常徳四川¶
等處叛其後繼往永寧鎮守㳂邉撫安諸軍二十三年¶
秋䝉恩賜第追封之典制詞所謂爾勝居京師除肘掖¶
<pb:KR2g0038_WYG_004-9a>¶
之患厯征戰建爪牙之勛平定中原宣力内外佐成混¶
一是勛也發蹤示指之力也朝廷既待之隆而報之厚¶
矣而公則曷敢以此自名哉嗚呼一門兄弟両封公爵¶
郢公不夀公也克夀是使兄所齎志不能以卒報者而¶
公所著㣲勞不惟不克報乃因之益以顯揚其先郢也¶
宋也幽明之感為何如哉遂申之以歌歌曰真人為時¶
作民主兮揭日月於中天爪牙從龍亦奮起兮際風雲¶
於八埏郢公去宋公繼兮式克振後而光前禀廟謨而¶
<pb:KR2g0038_WYG_004-9b>¶
廓疆宇兮爵彌進而志彌堅其賜之第賚以金帛兮既¶
安富其家聲霈厥澤滲及漏泉兮又尊榮其先親以愚¶
臣不知所以顯揚兮復俾勒文乎堅珉祖孫相望感洪¶
造兮矢銜結而無其因則願世篤忠貞兮等帶礪乎萬¶
億之春¶
　　陸安侯許國襄簡王公神道碑銘(有序/)¶
　　　　　　　　　　　　　　　　劉三吾¶
許國襄簡公既塟有年洪武之二十年冬十有一月己¶
<pb:KR2g0038_WYG_004-10a>¶
亥皇帝御奉天門以工部奏公墓隧之石已具勅翰林¶
學士院為文賜其家俾鑱焉臣三吾職在紀述不敢控¶
詞則退而稽其世次官代行事之實序而銘之臣聞天¶
生聖上聰明時乂當元政秕僻㝢内幅裂羣雄角起資¶
以君主治其爭亂則有熊羆之士不二心之臣若徐常¶
両王佐命討伐襄簡王公單秉義効順以㑹其成功大¶
一統之業者亦天所畀予者哉公姓王諱志世鳯陽臨¶
淮人性鷙猛有智謀臨陣對敵果毅無前至正壬辰三¶
<pb:KR2g0038_WYG_004-10b>¶
月土冦蠭起舉鄉兵取濠州且守且戰甲午前克滁州¶
勢劇破竹知天命攸歸在今上疏附來從乙未濟江得¶
采石太平破中丞曼濟哈雅水寨進拔建康丙申七月¶
調𨽻總兵同僉樞院徐中山圍常州屢騰柵先登身犯¶
矢石功聞授懷逺大將軍右副元帥丁酉三月常始下¶
公功為最後恢復宣州江隂宜興高郵等州府多著戰¶
績中山悉其能公克攄其智勇故也辛丑秋九月侍上¶
親下安慶諸郡邑壬寅夏四月復𨽻中山身先馳戰江¶
<pb:KR2g0038_WYG_004-11a>¶
曲諸州縣望風崩角癸夘八月乘海艘從御舟䠞陳友¶
諒於彭蠡友諒中流矢死擊走其餘黨於注口之水寨¶
甲辰三月上親征湖廣武昌公暨諸將壹禀承睿算與¶
賊遌嘬遂下之載從中山復盧州拔安豐逐北姑蘇張¶
士誠軍陞飛熊衞親軍都指揮使總兵守禦陸安州明¶
年春改按陸安衞指揮使戰守戢綏敵讋民附戊申春¶
正月上正宸極國號大明改元洪武其夏五月奉旨將¶
本衞兵征迤北次汴梁尋調征河南冬十月從馮勝宋¶
<pb:KR2g0038_WYG_004-11b>¶
國公渡河迤邐進取懷慶澤潞府等州往往所部直前¶
無堅陣是臘徙鎮平陽居三年移守漢中仍駐帥陜西¶
明年將其全軍深入察罕諾爾絶塞却敵遠遁還軍平¶
陽冬十一月勅贈開國輔運推誠宣力武臣榮禄大夫¶
柱國同知大都督府事封陸安侯五年從中山征漠朔¶
大獲敵而還九月又從傅友徳今潁國公征雲南所向¶
克㨗十七年凱還京師十九年八月十七日以疾薨於¶
第上為之震悼罷朝&KR0608;贈有加追封許國諡襄簡公生¶
<pb:KR2g0038_WYG_004-12a>¶
元統乙亥正月九日春秋五十有二以薨之十月二日¶
勅葬鍾山之隂曽祖考四一公鎮國將軍僉大都督府¶
事䕶軍追封羅山縣子妣董氏追封羅山縣子夫人祖¶
考五一公驃騎將軍親軍指揮使䕶軍追封太原伯妣¶
寗氏追封太原伯夫人考六三公榮禄大夫同侯妣潘¶
氏追封陸安侯夫人室潘氏從封許國夫人先公薨生¶
至順壬申五月十九日卒洪武(闕/)　三月始葬鳯陽臨¶
淮至是從公祔焉生男四人長威次域次璣次環女一¶
<pb:KR2g0038_WYG_004-12b>¶
人適黔國公子景佑孫男三女二揆公功行是宜銘詞¶
曰先時寓内劻勷弗靖烝民有主資以戡定效用者將¶
鷹揚其人徐常兩王開國藎臣各有牙爪奮其威武惟¶
襄簡公乆佐徐府既定江淮亦拓中原自河徂陜益西¶
其轅繇淮而北極是朔漠轉征雲南卓著勇略最公在¶
軍沐雨櫛風惟知狥國遑䘏厥躬陸安受封方倚大用¶
天不慗遺黄梁遽夢上為震悼䘏典是頒許國襄簡爵¶
諡具完鍾山之隂公所藏室夀正名垂煜然竹帛有桓¶
<pb:KR2g0038_WYG_004-13a>¶
其表有穹其碑千秋萬䙫永永無期¶
　　東川侯胡公墓志　　　　　　　劉三吾¶
勅賜開國輔運推誠宣力武臣榮禄大夫柱國僉大都¶
督府事東川侯臣胡海世鳳陽定遠縣毛城村人當元¶
之季羣雄角起侯念不能义手就戮始從亦豪舉義知¶
非其人去之隨大軍拔鳳陽敗元將賈魯兵為千夫甲¶
午復泗州滁州為萬户乙未春復和州夏六月從龍濟¶
江得采石太平溧水溧陽還太平戰敗陳額森於北¶
<pb:KR2g0038_WYG_004-13b>¶
門丙申春次克臺中丞曼濟哈雅水寨既破額森營於¶
南臺先登城之東北隅臺軍潰馬進克鎮江援廣徳擊¶
宣州拔常州取寧國敗謝璽元帥兵遂得宣州選帳前¶
先鋒畧江隂踣湖州西南直抵天門寨鋒宜興敓婺州¶
鏖諸暨紹興衂偽漢於龍江仍得太平復潛山擊安慶¶
攻江州得湖廣沌口得江西南昌得城山羅家寨悉與¶
有功其𨽻魏國公有事於荆常澧衡潭叙寶慶手俘元¶
將唐隆就守禦其地受上吳王令㫖陞寶慶衞指揮使¶
<pb:KR2g0038_WYG_004-14a>¶
増陴浚隍兵民欣附以其力餘載葺益陽城壘留鎮焉¶
呉元年上即位之洪武元年以本衞兵聽調平章楊璟¶
進征湖南廣西自祁陽永州全水相以北諸縣郡或摧¶
或撫仁形義著既乘勝壓桂林之分省城壁峭倚郡縣¶
完備未易攻下侯駐兵東江首推萬户皮彦高替通把¶
水張榮元帥者翻城内應夏六月二十三日四鼓大軍¶
於北門入角亭梯墉而上軍令所臨全城悉附議者謂¶
侯首其功直授大將軍仍寶慶指揮二年有㫖授右副¶
<pb:KR2g0038_WYG_004-14b>¶
總兵助勦江上思州獞酋黄英傑等大勢泰山之壓鶵¶
卵也英傑等逃之士萬山七洞口尾追之去英傑陣死¶
英覽就俘斬餘撫安之三年春聽調江夏徳周徳興取¶
蜀然伏隘至險侯扼亢而咋之無不擊焉天門山亦負¶
固旅拒夜率敢死士縁崖而上賊無一得脱者四年春¶
抵賈厚漁陽關不避崖陡騰柵以入巢穴為一空功聞¶
授世襲指揮仍守益陽是年夏江隂侯調補武岡雲¶
飛山寨梟其反者數人得生口三百六十五新寧縣内¶
<pb:KR2g0038_WYG_004-15a>¶
石鶴金竹萬數等寨亦梟其渠餘户口或民或俘武岡¶
以寧是秋再以江隂調捕靖州之綏寧首得馬羊西兒¶
等寨次得大水上峒諸寨或奔之或械之綏寧以平五¶
年復以江隂調改沅岳徑三衞兵節次攻下五開潭溪¶
太平山穴(闕/)山皮林峒然塗山栗家峒曹滴如拘勝浪¶
林長保等乃中闕峒或禽斬或撫諭靖之内舉安可戰¶
瘡痍中又六年始有除大都督擢録朝家為不負侯矣¶
十四年秋大將軍潁川侯今潁國公總兵征雲南諸夷¶
<pb:KR2g0038_WYG_004-15b>¶
侯與郭英都督今武定侯統兵率四川三萬之衆道永¶
寧抵赤水為潁公聲援俾得致力於雲南功實相表裏¶
焉明年春侯與武定討大理平建昌降其平章伊嚕特¶
穆爾其旬澧州到大溪大容也度天(闕/)嶺擒獲蠻首夏¶
三入古皮等既已獻馘次永順士卒未駐營悉出兵志¶
修路俄蠻兵千餘驀嶺而下侯與其子玉即被甲上馬¶
迎敵玉手射斃七人侯亦多所射殺蠻潰去㑹修路之¶
兵亦回腹背擊之無一獲免者散毛之後尤多所俘馘¶
<pb:KR2g0038_WYG_004-16a>¶
人謂侯得士死力致然十七年夏以平雲南功今爵食¶
禄千石子孫世襲金書鐵券載在盟府三十年春宋國¶
公馮勝總戎北征侯左叅將抵金山從大軍受元邉將¶
克楚出降時其部曲有中悔者侯身遌嘬之竟得納欵¶
無他虞二十三年秋侯例受褒䘏之典先錫鏹五萬錠¶
建第其鄉邑繼賚金帛俾安富追封三代侯爵且廟墓¶
次偹物肖像樹碑顯揚其先方期享福未艾而疽發於¶
背醫鐍鎩志在戰陣以死中使問病未復命薨矣六月¶
<pb:KR2g0038_WYG_004-16b>¶
二十三日也輟朝遣祭䘏典有加嗚呼侯當羣雄並起能¶
擇真主而事之最其攻戰溪峒居多黔南朔潰功亦不¶
可語將用老際風雲之㑹依日月之先迄於侯封三代¶
子為駙馬孫食世禄侯雖死而猶生乎公生元之天歴¶
己巳十月十日酉時夀六十有三曽祖考諱某妣某氏¶
祖考諱某妣某氏考諱某妣某氏妻呉氏以侯貴受封¶
子男八人長斌龍虎衞指揮使征雲南卒次玉次觀尚¶
公主次寶次財次玖次和尚次行者孫男三人曰炳者¶
<pb:KR2g0038_WYG_004-17a>¶
斌子食其父之禄孫女三人以九月某日葬所居¶
一里許之鳳凰山方侯臨終謂諸室有從者否李¶
氏恩賜者隨諾之即就死衆妾捄止之居一二日¶
竟自縊矣其不食前言亦難矣諸孤駙馬等遣人¶
致禮弊求誌其石因為備書侯所履歴以夀不朽¶
云¶
　　越國公新廟碑代大史公作　方遜志¶
丈夫之遇於時也生使人懐之歿使人思之且建¶
<pb:KR2g0038_WYG_004-17b>¶
廟食於其土必其徳澤入人之深堅如金石而弗¶
渝信如四時而弗爽昭如日星而不&KR1135;然後足以¶
厭乎人心而合乎輿論也嗚呼豈易致哉若今之¶
越國公者其庶幾無愧於此乎自辛卯兵興天下¶
大亂民遭溺焚倀倀無所棲止皇帝提三尺劔起¶
而救之屯兵滁陽公杖策謁轅門一見語合遂居¶
前鋒以佐揚天威焉至乙未春三月王師取和州¶
夏六月下太平丙申春三月平金陵攻京口丁酉¶
<pb:KR2g0038_WYG_004-18a>¶
春三月又拔毘陵公皆在行中搴旗斬將或操蝥¶
弧以先登前後屢建竒功乃授右翼統軍元帥使¶
衛帳下夏四月又從上破宣城上命行樞密判官¶
鄧愈成宣公副之秋七月遂同諸將攻徽州拔之¶
元將楊完者聚兵十萬欲復其城公自婺源兼程¶
以進横槊而前大呼殺入衆皆披靡而遁戊戌春¶
三月諸將軍克嚴州公又偕行降溪洞兵三萬以功¶
遷行樞密院判官公謂蘭溪雲嚴為甚通蘭溪下¶
<pb:KR2g0038_WYG_004-18b>¶
則㫁婺之右臂矣冬十月乃下蘭溪十有二月王¶
師取婺州陞公僉書行樞密院事公益思有以自¶
効己亥春正月攻下諸暨州十有一月又平處州¶
庚子夏六月又拔信州信方絶糧人皆勸公還師¶
公曰此閩楚喉衿地可棄之乎乃築城浚隍為堅¶
守計辛丑夏五月上憫公之勞且以婺為海右大¶
藩通閩引越非宿將重臣有以控制之不可乃授¶
公江南等處行中書省參知政事屯兵於婺州壬¶
<pb:KR2g0038_WYG_004-19a>¶
寅春二月溪洞兵叛而歸公遂遇害一時知公之¶
死者莫不哀慟流涕如喪父母焉上聞之亦震悼¶
弗置親御翰墨作文以祭之且命有司塑公像配¶
享於卞忠貞公廟庭甲辰冬復降㫖贈光禄大夫¶
浙東等處行中書省平章政事柱國追封越國公¶
先是公歿之明年公之諸部曲與境内之民皆悵¶
然遐思若不能勝其情者乃相率即城中作新廟¶
一區十閲月而廟成堂門亭廡咸具及是寵褒之¶
<pb:KR2g0038_WYG_004-19b>¶
命下復羣謁於金華宋濓諸部曲進而言曰公之¶
號令素嚴人無違禁賞非無功罰非無罪使我等¶
攻必克戰必勝而丕冒於寵靈之内者非公之賜¶
歟我之病也孰扶而起之我之凍且餒也孰察而¶
周之其能親自裹創注藥及安於食且衣者非公¶
之賜歟公之徳我何以將之境内之民又進而言¶
曰吾婺之民周瘵殊甚公専心撫摩之昔也奔走乎¶
西東嵗無寧居今也長幼一堂愉愉雍雍非公之賜¶
<pb:KR2g0038_WYG_004-20a>¶
歟昔也商賈不通布糓不給今也市區充溢百貨具集¶
非公之賜歟昔也厄於暴强莫敢何問今也攘一莖茅¶
公亦使人償之如承平時非公之賜歟公之徳我亦何¶
以將之今者寵光下被爵登上公人神洽熈雲日潤明¶
山川草木亦有喜氣適新廟告成願為我紀詳公之功¶
徳以垂永於無窮是用合辭以請濓竊觀古之名將出¶
戍邉城者矣茍得甲士之歡心則耕田鑿井之氓必至¶
於弗寧使斯民稍得以遂其生則持㦸荷戈者或不免¶
<pb:KR2g0038_WYG_004-20b>¶
於愁嘆孰能有兩全者哉若公者可謂尤賢乎已公常¶
自誦曰我不知書然吾行軍唯知有三事而已不殺人¶
不虜人婦女不焚毁人廬舍故其軍一出遠近之人皆¶
爭附趨之葢公處心以仁蒞事以威惟其仁也故不言¶
而民附惟其威也故不待戒而兵自不敢犯昔際征討¶
制御士心不越法度所在吏人不知有軍及其死也人¶
為立祠享之較之於公其事固無大相遠也廟而祠之¶
其誰曰不宜初公之未薨嘗夜出人見其兩目煜煜有¶
<pb:KR2g0038_WYG_004-21a>¶
光若燈及其既薨敵人數擾我邉陲公降祥異或見夢¶
於人或觀靈光滿野洶洶聞人馬聲及出師輙大㨗似¶
實有隂兵來助者是則公之隂魂靈出入於星辰之間¶
固未嘗亡也因并及之使知天之生公有非偶然者公¶
姓胡氏諱大海字通甫泗之虬縣人詩曰真主啟運四¶
方攸同升龍在天颷行雲從中有一人萬夫之雄其人¶
謂何時維越公(其/一)凛凛越公勁氣横騖手荷鐵殳其粲¶
若路彼趫以為我㨗以歩䧟陣如飛逢者必仆(其/二)天兵¶
<pb:KR2g0038_WYG_004-21b>¶
四出靡弗在行樘目疾眎前無堅城有聲洸洸敵人震¶
驚土疆既拓大勛以凝(其/三)王曰俞哉爾予羽翼婺維雄¶
藩爾鎮其域爾叅政府解爾宥密爾勞爾倈以盡乃職¶
(其/四)公既受命分閫建牙威讋化孚莫敢或譁(闕/)¶
汝掖汝摩化汝呻吟而為謳歌(其/五)視彼郊原其耕澤澤¶
視汝闤闠其通繹繹視彼室廬其居奕奕何以致斯伊¶
公之力(其/六)我民無禄俾公棄捐精神上游同合化權氏¶
之云思其何舍旃非廟曷祀非祀曷䖍(其/七)乃簡甓材乃¶
<pb:KR2g0038_WYG_004-22a>¶
端術經乃差榖辰視星之定林衡奔事班垂禀令紫梲¶
星錯素階玉瑩(其/八)䆳清有寢嚴衞有門旁挾有㢘四繚¶
有垣肖像中居威神騰軒隂風肅如髣髴若存(其/九)維公¶
顧綏時著靈響隂火東騖鐵錡西上赤幟一揮無敵不¶
磢孰不生畏孰不景仰(其/十)生為名臣死為明神䇿書可¶
列指可縷陳矧公之英貫為屈伸幽明有殊神人則匀¶
(其十/一)公實惠我弗間弗二人之依公如旌擊檖登我稼¶
穡遏我妖沴歆我明祀欽於世世(其十/二)¶
<pb:KR2g0038_WYG_004-22b>¶
　¶
　¶
　¶
　¶
　¶
　¶
　¶
　明名臣琬琰録卷四¶
