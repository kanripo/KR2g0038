# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:39.921954
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷三 
<pb:KR2g0038_WYG_003-1a>¶
欽定四庫全書¶
　明名臣琬琰錄卷三¶
　　　　　　　　　　　　　明　徐紘　撰¶
　　黔寧昭靖王祠堂碑　　　　　　王　景¶
徳足以昭三辰勛足以靖四垂故能翕張皇猷揮霍幅¶
員乘大化以控揣與天地而俱存生為人豪没為明神¶
理之常也是以先王叙功以作元祀也非為褒徳顯忠¶
葢亦示神而明之之誼焉若馬援之於漢張仁愿之於¶
<pb:KR2g0038_WYG_003-1b>¶
唐賽音迪延齊之於元其功烈在人千載猶如一日語¶
云大功必百世祀兹其近之有若黔寧昭靖王之茂實¶
比之數公實有過焉尸而祝之斯古道也夫聖王作而¶
大命集必生應昴降嶽之佐以間其休以道相我家邦¶
是豈偶然而已哉按王諱英字文英姓沐氏鳳陽之定¶
逺人元季天下難作王在童穉䘮所怙恃時皇上龍飛¶
鳯陽往拜於門上竒而育之既長機敏過人數從征伐¶
終日侍側無戲色亦無惰容𢎞量孝恭出於天性上益¶
<pb:KR2g0038_WYG_003-2a>¶
竒之滋欲試以事壬寅授帳前都尉出鎭鎭江綽有聲¶
績甲辰除廣武衞親軍指揮軍府肅然尋加昭勇大將¶
軍廣信衞指揮使軍事益律戊申春正月上既即皇帝¶
位改元洪武既定鼎命王從征福建禽元平章陳友定¶
三月復命王往鎭建寧三郡三年陞鎭國將軍僉大都¶
督府事四年陞榮祿大夫同知大都督府事時天下兵¶
樞交壅治出聲生稱上意㫖中宫尤屬望焉九年乘傳¶
繇陜右抵熈河市徳澤康遠人事有不便更張以聞明¶
<pb:KR2g0038_WYG_003-2b>¶
年副寧河王縂大兵征畨部西渡黄河略川藏耀兵崑¶
崙轉戰千里俘獲萬計班師論功封西平侯開國輔運¶
推誠宣力武臣偕仍榮祿大夫勛柱國食祿二千五百¶
石賜鐵劵勛有盟府若曰朕昔子汝無異汝父汝今世¶
有兹爵守乃宗祧以賁乃祖父無忘朕命敬之哉又明¶
年八月拜征西將軍將兵征西畨降元萬户竒實嘉三¶
副使舒多爾濟阿温都爾人卒二萬雜畜三十餘萬平¶
朶甘納琳七站地數千里十三年以陜西兵征和林元¶
<pb:KR2g0038_WYG_003-3a>¶
國公托和齊等畧以集乃渡黄河回賀蘭涉流沙偵報¶
去穹盧五十里王分為四翼自以驍勇衝其中堅銜枚¶
夜薄其營托果齊和卓全部皆降明年引兵出古北口¶
襲公主山長寨平四郡過驢駒河鹵知院李宣還京副¶
征南將軍綂兵征雲南繇辰沅出羅鬼攻普定下之攻¶
普安又下之轉戰而前元梁王巴扎喇烏爾密以司徒¶
平章達哩瑪軍曲靖㑹大霧咫尺不辨兵壓白石江两¶
軍相望征南欲濟王曰我軍逺來利在速戰然步卒未¶
<pb:KR2g0038_WYG_003-3b>¶
集不若以計破之乃陳兵陽若渡者遣其兵從上流濟¶
單山出其陣後為疑兵元軍見之陣動王麾軍泅水元¶
軍亦&KR2966;陣我師既成列鎧仗鮮明彼皆奪氣大戰自辰¶
至晡蹀血膏野士率鐵騎撞之出而復入生擒達哩瑪¶
元兵大敗俘二萬人僵屍相屬乘勝蹙之勢若拉朽梁¶
王棄城走自殺收其金寳列衞屯守諸部皆納欵唯大¶
理不下王率兵攻之段世據龍尾關關險王分一軍夜¶
從間道登㸃蒼山襲其背黎明王擐甲執兵亂流攻關¶
<pb:KR2g0038_WYG_003-4a>¶
關不守薄其城遂攻之城潰擒世永昌鶴慶㑹川皆平¶
間使下車下𬗟不浹十辰雲南底定夏王與征南分兵¶
東平烏蠻餘冦諸部謂王師東下復叛餘孽二十餘萬¶
圍雲南城幾不支王聞以銳師萬人馳救之遂拔營宵¶
遁時曲靖永昌皆失守王次第復平之事聞詔征南班¶
師王留鎭二十一年春平摩沙勒斬首千餘級三月𬗟¶
思倫發以三十萬衆冦定邉東川廣西往往遥應之王¶
率諸衞兵三萬禦之尅日㑹戰蠻用象王分兵軍為三¶
<pb:KR2g0038_WYG_003-4b>¶
令曰聞吾砲聲大衆齊入初風從賊來砲發風反助順¶
乘風縱砲象皆股慄三軍夾擊之聲震山谷殺其首將¶
刀斯郎等蠻師大奔斬獲萬餘人盡獲其象馬軍實思¶
倫發遂附秋七月東川平冬十月廣西平誅其部長擒¶
獲五千餘人明年平越阿資冬朝京師錫宴奉天殿賜¶
金銀楮幣繒綵以萬計尋還鎭上慰曰汝在鎭朕無西¶
南之憂二十四年阿資復叛王親擊之有詔命王還鎭¶
以僉都督何福為平冦將軍討之阿資來降秋遣使招¶
<pb:KR2g0038_WYG_003-5a>¶
八百八百入貢明年夏王薨於正寢軍民罷市巷哭訃¶
聞上哭之慟追封黔寧王謚昭靖王鎭十年初内訌外¶
攘人卒流亾内無宿儲外絶餉運王分軍墾田九十七¶
萬畝且耕且戰招撫攜貳敬賢納士不吝賚予民始知¶
有生雖連嵗用師而陽春煦育之意常寓於霜露水霰¶
之中遐逷㫚闇皆覩天日山川草木滋生懋豫與嘉賴¶
之其功徳之盛古所未有也民夷念王不置合辭請於¶
朝廷建祠報可俾王之𦙍子今西平侯纂其任從民望¶
<pb:KR2g0038_WYG_003-5b>¶
也又按祭法古之通祀者曰法施於民曰以死勤事王¶
兼而有之載祀百世此其肇歟祠作於薨之後二年十¶
月乙未成於明年六月己卯凡為楹若干行馬列㦸不¶
侈不踰遵憲章也既成享咸請記於石以垂無極因作¶
迎享送神之詩俾歌以樂焉大明麗天萬國明赤符飛¶
騰䇿六丁惟王翊運天降精身薄日月騎斗衡坐張天¶
弧檻攙搶助帝駟伐基隆平氣壓崑崙盪滄溟出入星¶
緯無留行勁涉滇海縻長鯨長鯨既殱波浪腥龍蛇走¶
<pb:KR2g0038_WYG_003-6a>¶
陸殺氣横噓陽吹隂孰敢攖文經武緯光晶熒手揭元¶
㑹歸虞廷上騎箕尾為列星帝錫侈封王黔寧河山帶¶
礪分漢明堂堂遺像夾两楹神光夜夜飛爽靈肸蠁布¶
冩通杳㝠棽麗颯沓從两旌倐焉如雲摶紫清八衡鏘¶
然韻流鈴春秋報事垂千齡¶
　　安陸侯黔國威毅呉公神道碑銘(有序/)¶
　　　　　　　　　　　　　　　　劉三吾¶
上之洪武二十六年冬十月二十九日安陸侯呉公薨¶
<pb:KR2g0038_WYG_003-6b>¶
於雲南軍中訃聞上為之震悼輟朝明年春正月晦匶¶
車至龍江遣官祭奠賜宅兆鍾山之隂翼日詔禮曹定¶
議追封黔國公諡威毅其葬之二月二十二日駕出太¶
平門髙岡望祭既襄事之三年洪武之二十八年冬十¶
月己亥皇上御奉天門以工部奏公碑已具惟文未有¶
勅詞臣三吾等文之鑱諸石焉臣職在揚厲不敢控詞¶
謹按其状叙而銘之公諱復字伯起姓呉氏世廬州合¶
肥人貴由公始曽大父伯七公追封句呉子妣嚴氏句¶
<pb:KR2g0038_WYG_003-7a>¶
呉子夫人大父省三公諱虎贈昭勇將軍親軍指揮使¶
追封保信伯妣朱氏保信伯夫人父萬一公諱海贈鎭¶
國上將軍僉大都督府事追封安陸侯妣耿氏安陸侯¶
夫人公生而沉鷙少言笑勇畧過人當元季宇内幅裂¶
羣雄蠭起念不能坐受魚肉必有真主方得拔迹至正¶
甲午首自梁縣仗劒謁今上於淮右上察其底裏無他¶
俾領前驅克滁州下湯泉六合等寨乙未夏六月從龍¶
濟江取采石太平繼當句容溧水丙申春二月破臺中¶
<pb:KR2g0038_WYG_003-7b>¶
丞曼濟哈雅水寨進攻臺城功先諸將授管軍總管調¶
之鎭江丹陽金壇兵至即下丁酉三月拔元帥擊江隂¶
無錫下之還守常州戊戍夏四月姑蘇張士誠軍奄至¶
致死争公躍馬手矛追奔之己亥四月九月十月連攻¶
士誠軍於高橋太湖於常州庚子夏五月破常熟西門¶
辛丑夏四月張盛氣取償所䘮敗於太湖冬十有一月¶
又敗於長興俘斬五千餘張憤屢衂癸卯春三月悉衆¶
圍劉福通於安豐公隨駕往擊率先陷陣大崩其軍俘¶
<pb:KR2g0038_WYG_003-8a>¶
獲士馬資仗無算嗣是張為之奪氣矣甲辰春二月領¶
戰艦哨江敗敵於黄山殺傷過當三月從徐公今中山¶
王圍廬州五閱月未下手鎗大呼先登極敵樓兒張前¶
鋭禽其渠帥連士馬遂克之時常公今開平王已南定¶
荆湖有旨授公指揮同知振武衛鎭沔陽元同僉任亮¶
者柵安陸擁兵肆虣五月開平總大軍復襄漢公將其¶
先鋒自沔倍道徑擣安陸州兵大潰生縛亮以歸上命¶
留鎭其地威憺徳懷欵附日至薙荆蓁宇公私舍樓堞¶
<pb:KR2g0038_WYG_003-8b>¶
隍塹糧儲甲仗無不畢具兵民胥賴焉戊申正月上即¶
皇帝位國號大明改元洪武其秋拔麻張寨洪山冬十¶
月克汝州魯山以功直授懷遠大將軍同知安陸衛指¶
揮二年春正月取勛縣均州房州諸柵險以自豪者悉¶
就削平三年正月踣易文通寨擄偽官及冦三百餘二¶
月調征陜西定安州元大將庫庫特穆爾逆戰走之禽¶
李區二平章等官兵士七百餘駞馬七百二十蹄夏五¶
月征吐蕃克河州襲元豫王巴納王黙色院使底西黄¶
<pb:KR2g0038_WYG_003-9a>¶
河黒松林敗阿實克圖於窮荒乃還秋八月拔南鄭回安陸¶
冬十有一月受世襲之命四年夏五月從潁川侯平西¶
蜀五年夏四月從衛國公平九溪柿溪辰州諸蠻俘峒¶
酋沒則蝩蠻三百餘秋八月帥各衛兵㑹王都督夾擊¶
散毛峒九月回本衛進官鎭國將軍僉大都督府事十¶
年授世襲昭勇將軍指揮使十一年從西平侯再征吐¶
蕃十二年振旅京師賜鐵券號開國輔運推誠宣力武¶
臣階榮禄大夫勛柱國爵安陸侯食禄二千石十三年¶
<pb:KR2g0038_WYG_003-9b>¶
從鎭北平十四年從潁國公征雲南冬十一月破阿賈¶
牓土者月等寨十二月得普安城之十五年春正月破¶
西保阿驢等寨城水西守之夏五月破客里硬華楚硬¶
本岡硬等寨秋八月取關索嶺九月赴援盤(闕/)十六年¶
春正月克黒定苗寨秋八月克比納寨而舊病金創復¶
作馹聞亟遣尚醫醫之已無及竟薨於水西矣公自結¶
髪從軍三十餘年馬蹄所至由淮而浙沔漢窮梁雍以¶
西前後俘馘諸蠻峒七百四十有五招捕華楚硬等寨¶
<pb:KR2g0038_WYG_003-10a>¶
三百有一户四千七百有九往往冒險矢石體無完膚¶
平居同軰中語及征戰事一不自口其能至臨陣對敵¶
則氣機横發是故所至無堅不潰無攻不克斯其樹立¶
之俊偉者也嗚呼天以我皇上大是一綂再造斯世則¶
必篤生名將為之恢郭徐常两王開之於前黔國諸賢¶
佐之於其間此其事業相望忠義所貫豈不與我國家¶
河山帶礪同萬億年無疆之休也哉公生至順辛未某¶
月某日薨之年春秋五十有三室采氏從封安陸侯夫¶
<pb:KR2g0038_WYG_003-10b>¶
人男六人長曰傑試驍騎右衛指揮使襲封安陸侯次¶
曰佑曰儀曰偉曰倫曰重喜女六人長為齊王妃次納¶
贅譚信次適昌樂侯子智次適前軍都督子謹餘尚¶
㓜公在普定買妾楊氏年甫十七當公殮時慟哭已即¶
沐浴更衣自經以死事聞上歎異久之錫封貞烈淑人¶
從公葬墓下仍旌異其門云銘曰聖皇受命龍興鳯陽¶
風雲慶㑹神靈效祥徐常両王功臣第一繼有呉侯奮¶
自梁邑委質以來戮力輸忠繇淮而浙屢衂冦鋒振武¶
<pb:KR2g0038_WYG_003-11a>¶
開衛沔陽駐節民資以綏兵藉之戢元有餘衆邈在西¶
垂公鼓其勇彼窘於追旋師未幾雲南四伐威風所暨¶
孰不震怛棹鞅之遥九圍半週一疾水西竟是弗瘳人¶
之葢棺旋踵朽息公有哀褒於黔之國誰謂蠻姬以死¶
從公誰謂公死不磨者功惇史勒銘徴諸爾封爾後克¶
熾我銘孔夀¶
　　鞏昌侯陜國宣武郭公神道碑銘(有序/)¶
　　　　　　　　　　　　　　　　劉三吾¶
<pb:KR2g0038_WYG_003-11b>¶
洪武二十年冬十有一月己亥皇上御奉天門工部侍¶
郎臣秦達奏故鞏昌侯墓道之碑已具宜得文及時鑱¶
之有㫖翰林學士院製文臣三吾職在詞垣不敢以才¶
學謭淺為辭謹按其世系功勛年爵次第而銘之臣聞¶
天興聖代大有為之君必篤生瓌偉英勇之將與之㑹¶
遇以輔成其大業雖人也實天也當元季主政不綱所¶
在裂裳為旗荷矜為革草野自雄罔所適主時則今上¶
皇帝龍興鳯陽天人合應有若中山開平両公傑出其¶
<pb:KR2g0038_WYG_003-12a>¶
間是固功無與儷矣其知所趨向先後䟽附厥有成蹟¶
若鞏昌侯臣郭子興者亦豈偶然哉子興世鳯陽人拳¶
勇有膂力善騎射自癸已嵗起兵首𨽻元帥郭某麾下¶
即知所以適主明年得滁州又明年得和州亦既從龍¶
濟江若采石若太平若溧陽溧水所嚮崩角義勇之聲¶
日以襮矣丙申三月隨大軍進拔臺城先登授管軍總¶
管繼陞統軍元帥攻圍常州身犯矢石晝夜不解衣甲¶
為生蟣蝨九閱月城始下被賞優渥載調克宣州江隂¶
<pb:KR2g0038_WYG_003-12b>¶
宜興婺州安慶衢州勢劇破竹壬寅分兵之江西南昌¶
得其全城癸夘八月進克鄱陽彭蠡之戰海艘駢進戒¶
嚴所部人百其勇陳友諒計蹙中流矢死人知天命有¶
歸矣甲辰春侍上親征湖廣武昌洒血馳戰多所斬獲¶
用屢功擢應揚衞指揮使簡在上心俾從中山王拔廬¶
州拔安豐率先陷陣大敗姑蘇張士誠為之奪氣其平¶
襄陽下衡州定澧州辰州轉而鞣高郵踣淮安拔浙西¶
湖州坐困姑蘇往往裹創力戰中山王以公之勇功聞¶
<pb:KR2g0038_WYG_003-13a>¶
陞鎭國上將軍大都督府僉都督呉二年正月改洪武¶
元年上即位有事關陜命領其軍進討中原搤守潼關¶
三年獻一迹不敢南移戍鞏昌招摩邇殘嚴戢部曲戎¶
西羌夷两境帖然進封鞏昌侯方倚之永鎭西垂而溘¶
先朝露薨於家矣上為之震悼輟朝三日&KR0608;贈有加追¶
封陜國公諡宣武以洪武十七年冬十有二月日葬聚¶
寳山之原曽祖考某贈鎭國上將軍僉大都督府事䕶¶
國追封光山縣子妣某氏從封光山縣子夫人祖考某¶
<pb:KR2g0038_WYG_003-13b>¶
贈驃騎將軍都指揮使追封汾陽伯妣趙氏從封汾陽¶
伯夫人考某贈榮禄大夫同知大都督府事柱國追封¶
鞏昌侯妣單氏從封鞏昌侯夫人配汪氏封鞏昌侯夫¶
人皆由公貴貤恩子男四人長景儀卒五開次振次宗¶
次官僧公生以某年某月某日薨以某年某月某日夀¶
五十有四惟公自開國以來從龍上下盡瘁所事所至¶
以英勇聞是故攻無不克戰無不勝視轉萬里之逺厯¶
嵗之乆若堂奥之朝夕焉雖鋒矢交集饑渴不時咸不¶
<pb:KR2g0038_WYG_003-14a>¶
避䘏必盪殱渠兇歸報終事乃已其依日月之光仗雷¶
霆之威以恢拓疆宇勒勛西垂者亦人傑也哉詞臣揚¶
厲為職是宜有銘詞曰聖皇受命龍興鳯陽戡定禍亂¶
經畧封疆篤生武臣先後相望維陜國公實生帝鄉沉¶
鷙其勇鐵石其剛乘風慶雲依日月光旌麾所指敵摧¶
鋒芒底定東南載戢遐荒萬里之逺如在室堂生前封¶
侯式是鞏昌自後封公亦此西方聚寳之原不食之岡¶
佳城鬱鬱公所固藏詞臣載筆徳音靡忘子孫善保奕¶
<pb:KR2g0038_WYG_003-14b>¶
世流芳¶
　　定遠侯王弼追封三代神道碑銘(有序/)¶
　　　　　　　　　　　　　　　　劉三吾¶
國家當天造草昧之初爪牙輩出風雲慶會時則有草¶
萊之士為効其忠勇不二之節焉當功成治定之日慶¶
賞大行雨露濃郁時則受鐵券之封者人堅帶礪之盟¶
焉於是武臣定遠侯王弼受封有年矣乃洪武二十有¶
七年秋八月侯以其履厯事狀來請文於翰林學士劉¶
<pb:KR2g0038_WYG_003-15a>¶
三吾某徒武不學義所當為每在人後今於公侯之還¶
鄉者弼還鄉矣與造第者弼造第矣鈔錠金銀匹帛之¶
駢蕃錫賚者弼亦受錫矣推貴生者之爵爵其三代已¶
死者之考妣亦獲爵其光矣惟是片石之樹所以顯揚¶
其親子孫所以當為者朝廷亦與為之弼既不如自愧¶
又不能勇為傾遲之至今且三四年夫以弼之貴顯不¶
後乎諸臣而誼當發揚者乃不克先乎諸臣三吾悲其¶
言而閔其忠為叙其狀曰王氏之先世鳯陽定遠人高¶
<pb:KR2g0038_WYG_003-15b>¶
曽祖妣考因兵興年㓜失其名氏祖考四七公祖妣張¶
氏考五五妣魏氏三代之親俱封定遠侯侯夫人兄十¶
六公追封廣威將軍上騎都尉河南中䕶衞指揮使一¶
門三世並受侯封朝廷於臣門無一之或遺臣於朝廷¶
顧萬分無一之少報况弼之生實當元政不綱羣雄蠭¶
起之年大明真人誕為民生之日以至正丙申率其部¶
下納欵内附從龍濟江日益被遇竊自惟念弼之蠢愚¶
語智不足以有謀語勇不能以䧟陣屬當天心厭亂人¶
<pb:KR2g0038_WYG_003-16a>¶
心思治是故兵行所至如凉颷之振槁葉不遺餘力破¶
竹之迎霜刃無所指手隨克霅川而得石□攻蘭溪而¶
下金華諸暨及㑹稽龍舒鄂渚以至解洪城之受圍¶
戰鄱湖之鏖兵獲儁禁江應援安豐迤邐襄陽安陸秦¶
郵淮隂浙西湖州悉知如廟算所䇿遂階昭勇大將軍¶
驍騎右衞親指揮使時两廣福建皆以平定則奉命從¶
大將軍今某公征進中原沂州益都東樓城轉而之濟¶
南浚儀河南潼關廣平彰徳諸大郡先聲所至望風欵¶
<pb:KR2g0038_WYG_003-16b>¶
附乘此破竹之勢下幽燕真定關陜元之餘衆遂相繼¶
淪歿其察罕諾爾紅羅㫁頭等山舉不戰自潰載進秦¶
國將軍僉大都府事洪武十一年調𨽻大將軍某公¶
西征討平羌戎摧其部落生口槖駝羊馬俘獲無算進¶
右副總兵賜令號宣力武臣勛階官爵食禄二千石繼¶
平雲南二十年道出金山從大將軍受降納克楚二十¶
一年復從大軍征北師次補魚兒海獲元餘衆後宮妃¶
后等無遺餘我師方病渴而山額靈泉為之湧是㨗也¶
<pb:KR2g0038_WYG_003-17a>¶
非人力所及也實則天也時寵班芳効全軍勸動㣲臣¶
王弼亦獲哀褒至今隂山鐵侯虹光所貫永夜不息為¶
之銘曰天生真人龍興鳯陽一時牙爪皆在帝鄉奮勇¶
農畝拔迹戎行維時我皇國運方昌百爾執事亦荷寵¶
光乘風雲㑹運籌䇿良旌麾所指敵摧鋒芒所攻者下¶
所嚮者降維侯定逺值時劻勷念弗自保無所於藏率¶
其部曲從龍濟江濟江以來被遇異常首事霅川陣無¶
堅彊繼拔姑蘇冦無鴟張盛兵中原行營相望陳師幽¶
<pb:KR2g0038_WYG_003-17b>¶
燕彼敵敢當紅羅之山窮追邊疆蹙踏河氷衝冒雪霜¶
金城之進遂服殊方滇池之下逺過遐荒極北金山受¶
厥王降功於何有皇則不㤀既賜之爵金匱永藏繇侯¶
世襲善善何長以侯就第富貴莫量墓有肖像翁仲馬¶
羊墓有穹碑金石文章人子所職事在顯揚金石文章¶
自爾王堂河山帶礪與國無疆¶
　¶
　明名臣琬琰録卷三¶
