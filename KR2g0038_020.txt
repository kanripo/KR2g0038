# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.335071
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷二十
<pb:KR2g0038_WYG_020-1a>¶
欽定四庫全書¶
　明名臣琬琰録卷二十¶
　　　　　　　　　　　　　明　徐紘　撰¶
　　都御史向公神道碑銘　　　　　金㓜孜¶
公諱寶字克忠姓向氏别號疎菴其先河南之開封人¶
宋僕射文簡公之十五世孫也文簡四世係蔚嘗扈蹕¶
從宋高宗南渡子水性仕孝宗累官大中大夫封魏國¶
生仕煜官朝奉大夫朝奉生公道為臨川縣丞娶進賢¶
<pb:KR2g0038_WYG_020-1b>¶
許氏遂以朝奉塟其邑潤安因家焉自是為進賢人祖¶
雲翔父允恭以公貴皆贈資善大夫都察院右副都御¶
史兼詹事府詹事祖妣張氏母熊氏皆贈夫人公資性¶
頴異五歲能頌孝經七歲通四書章句過目不忘稍長¶
肄業邑庠教諭丁之翰授以書經甚見器重嘗從邑人¶
假通鑑綱目七日即遣還之間舉以問荅之如響洪武¶
甲子科舉復行遂以書經薦于鄉明年登進士第觀政¶
都督府丙寅授庫部試員外郎丁卯實授職方員外郎¶
<pb:KR2g0038_WYG_020-2a>¶
奉議大夫壬申登丁外艱明年詔起復仍前職丁丑秩¶
滿陞通政使以不善奏對力辭改應天府尹階嘉議大¶
夫戊寅坐事謫廣西蒼梧甲申太宗文皇帝入正大統¶
復公前職己丑以譴逮獄憲臺庚寅冬左選兩淮都轉¶
運鹽判官未幾復訟繋南京乙未春宥復前職命督運¶
糧餉并總督淮安諸郡漕運材木甲辰秋八月仁宗皇¶
帝即位驛召還朝上方欲擢用公適交趾缺按察吏部¶
首以公為奏上未許之遂以為都察院左僉都御史翊¶
<pb:KR2g0038_WYG_020-2b>¶
日入謝陞右都御史階資善大夫未幾復命兼詹事府¶
詹事特賜楮幣羊酒公雖屢見挫抑而志於有為到官¶
不數日即條陳八事以進其一曰録用勲舊二曰設置¶
諫官三曰選舉賢才四曰簡練將帥五曰貴重有司六¶
曰考覈吏員七曰監生資格八曰疏通鈔法其言皆懇¶
切有禆於時政者上命次第行之今上皇帝即位之初¶
以南京都察院缺人特命徃蒞焉宣徳戊申夏秩滿入¶
覲公時以嬰疾艱於拜跽上念其老特賜勅令致仕歸¶
<pb:KR2g0038_WYG_020-3a>¶
其鄉然自是疾益加劇遂以八月四日卒于南京之官¶
舍訃聞上悼歎之特遣使賜祭命官給舟還其喪復命¶
有司治祠墳以其年十二月丁酉塟潤安九世祖朝奉¶
公之塋公生元至正丙午六月九日至是享年六十有¶
二娶羅氏封夫人子男五長劉孫次可觀可䂓可靚可¶
寛噫公為人清介公方歴事四朝逾四十年初居庫部¶
職方時公牘日累千百次第剖折並無停滯衆皆推其¶
勤慎及為京尹愷悌亷明興學育才恒加督勵撫善推¶
<pb:KR2g0038_WYG_020-3b>¶
恩强暴悚懾公庭肅清終日不聞鞭箠民皆感服及居¶
憲臺振舉紀綱以徳濟威嚴而不苛士論多之屢遭黜¶
斥辭氣浩然未嘗少屈所至輒開館延士觴詠賦詩未¶
嘗以夷險易其志故亷厲端確之行始終如一日性至¶
孝嘗以祿不逮親為歉時忌日悲泣如初喪奉繼母不¶
違其志撫諸弟友愛切至處鄉里恂恂自下交友朋恭¶
謹謙抑久而益䔍平居言不及禍財不茍取與疏食水¶
飲自處泊如其學博究經史百氏為文章有理致詩雅¶
<pb:KR2g0038_WYG_020-4a>¶
健可愛有疎菴日稿若干卷學者稱之為疎菴先生云¶
銘曰猗歟向氏文簡之裔魏國繼之益顯其世逮于朝¶
奉實塟南昌公紹厥緒閥閲煌煌公年弱冠名薦南宫¶
祗事列聖太祖太宗洎于仁考歴濟顯融敡踐中外有¶
聲渢渢公在官守執勤秉恭寛惠愛人䘏于痯恫公有¶
言責勵其清忠不撓不激雅度雍容公志之篤操履之¶
堅夷險一致隨遇而安公老致仕始終克全公殁有榮¶
無憾九原士論所歸如公有幾匪公之能惟徳之比匪¶
<pb:KR2g0038_WYG_020-4b>¶
惟有徳而又有子圖其不朽屬銘太史最行琢詞掲石¶
墓道後千百年其永有耀¶
　　顧都御史言行録　　　　　　　楊　亷¶
顧佐字(闕/)　河南太康人中進士歴仕洪武宣徳間官¶
至左都御史除莊浪知縣午莭會射將佐以文士易之¶
公連發三中無不驚服尋擢御史守正嫉邪為應天府¶
尹剛稜不撓吏民畏服勲豪貴戚為之斂手政聲赫赫¶
議者謂𩔖包孝肅之知開封府宣徳三年六月中早朝¶
<pb:KR2g0038_WYG_020-5a>¶
罷召楊榮及楊士竒問廷臣中誰可使掌憲兩人久未¶
對上曰未必都無一人臣士竒對曰通政使顧佐亷公¶
有威曽任御史及按察司皆有風采帝曰佐亦嘗為京¶
尹能防禁下吏政清弊革上喜曰顧佐乃能如此陞右¶
都御史賜璽書令考黜不肖洗滌積弊佐奏黜其不肖¶
者二十餘人宣徳四年顧佐自陞都御史憲度嚴明宿¶
弊清革下至吏卒悚惻凛然吏有遭笞者捃佐之過謂¶
受皂𨽻賂放歸悉具姓名以聞上宻以示臣士竒且曰¶
<pb:KR2g0038_WYG_020-5b>¶
爾不舉佐亷乎對曰所訴之事誠有非誣盖今朝臣月¶
俸止給米一石薪炭馬芻皆資於皂不得不遣半歸使¶
備所用皂亦皆樂得歸耕實官皂兩便此京師大小臣¶
僚皆然臣亦然(自永樂以/來如此)仁宗皇帝固知之所以增朝¶
臣之俸上歎曰朝臣之艱如此因怒訴者曰朝廷用一¶
好人輙為小人所排欲下法司治之臣對曰此末事不¶
足上干聖怒但付佐自治恩與法并行矣臣退上召佐¶
以吏訴狀授之諭之曰放皂𨽻耕使給薪芻京官皆然¶
<pb:KR2g0038_WYG_020-6a>¶
不足為過小人不樂檢束誣䧟正人汝自治之佐叩首¶
退召吏示之狀吏恐甚佐曰上命我治汝我姑容汝但¶
改行為善竟不治之上聞之喜曰佐得大體矣數月有¶
囚告佐累累枉人重罪不聽訴理者上大怒召楊榮及¶
臣諭曰此必有罪囚教之排佐小人䧟正人不可不究¶
治遂命三法司鞫之實千户臧清殺一家無罪三人當¶
死代寫狀教之誣告上曰不誅之佐何以行事立命磔¶
清於市(並聖/諭録)¶
<pb:KR2g0038_WYG_020-6b>¶
顧都御史佐性嚴重聲望偉然未嘗口毁譽人旦晚東¶
朝房小憇前呵雙藤立户外官僚行道以此為騐往往¶
有輓驢駐馬折而還者雖公遭時得君之盛要亦有慴¶
伏彈壓之實焉¶
午門外東直房六部都察院堂上官候朝之所兩門入¶
惟都察院正官獨處一小夾室近歲都御史顧公佐非¶
公事未嘗與諸司羣坐(並水東/日記)¶
太康之墟卓有良臣烈烈汝介匪矯而真高簡不接一¶
<pb:KR2g0038_WYG_020-7a>¶
榻凝塵尹正天府明察如神擢中執法實來縉紳赤捧¶
生氣公論以伸事歸臺閣弼于一人(彭韶/撰賛)¶
　　大理卿虞公言行録　　　　　　尹　直¶
虞謙字伯益鎮江金壇人仕洪武宣徳間官至大理寺¶
卿公自㓜秀朗端重聰敏好學洪武乙亥由太學生擢¶
刑部山東部郎中陞杭州知府永樂初召為大理寺左¶
少卿尋陞左副都御史甲辰春轉大理寺卿恒曰為臣¶
之道愛君愛民二者愛君崇其徳愛民厚其生為副御¶
<pb:KR2g0038_WYG_020-7b>¶
御史奉命巡視揚州淮安旱灾至則疏民所苦請發廪¶
賑貸官為贖還所賣男女為奴婢者皆從之又奉命督¶
兩浙蘇松諸郡運賦建議丁多而糧最少運北京丁多¶
糧少次者運徐州丁糧俱中運南京淮安丁少而糧多¶
存留本郡縣倉又奉命巡撫浙江察亷糾貪建議便民¶
十數事多見施行仁宗皇帝既嗣位欽恤刑獄而嚴大¶
理之選曰是天下之平也於是改公為卿先是都察院¶
論&KR2796;騙罪准洪武榜例梟首公言比奉詔書自今准律¶
<pb:KR2g0038_WYG_020-8a>¶
斷罪誆騙在律當杕而流梟首非詔書意上曰虞謙言¶
是天津衛倉灾焚糧數十萬御史亷視言主典者盗用¶
故縱火以自盖追逮幾八百人不勝考掠皆誣服應死¶
者百餘人公察其寃白于上得減論於兩法司及四方¶
所上獄議皆親閲之必當必平於大辟罪尤加意曰彼¶
無憾斯我無憾矣時有詔求直言公言七事其一用人¶
曰用得其人則治道興非其人則治道隳人主之職惟¶
在擇人而已其二興學校曰教育之道本於師範不在¶
<pb:KR2g0038_WYG_020-8b>¶
於備而在得人庶有成效三曰都察院耳目紀綱之職¶
用以激濁揚清今專俾治獄非設風憲本意四曰廣儲¶
蓄今國用空乏冝預為備五曰北京八府之民困於養¶
馬宜分給無馬郡縣牧養以蘇圻内六曰鈔法不通由¶
於出多而入少今但多方收之而不輕出民艱於得鈔¶
則自流通七曰京師盗賊之繫由於軍民工匠每十家¶
編為一甲使互相覺察出入一家有犯十家連坐有能¶
捕首免其連坐之罪皆切中時弊公儀觀偉然瀟洒絶¶
<pb:KR2g0038_WYG_020-9a>¶
俗以詩名於時有玉雪齋稿喜冩山水木石有倪雲林¶
韻致宣徳二年卒年六十三(並楊士竒/撰墓碑)尹直贊曰蘭臺¶
棘寺刑乃攸司惟公亷平仁廟簡知遂自郎署擢都憲¶
紀歴敡多年累效勞勩讞議平反惟慎惟明敷陳剴切¶
允愜輿情¶
　　工部主事劉公言行録　　　　　尹　直¶
劉季箎諱韶字季箎以字行浙江餘姚人進士歴仕洪¶
武永樂間官至刑部侍郎左遷工部主事¶
<pb:KR2g0038_WYG_020-9b>¶
君自㓜端靖喜學問既承其家訓長而進學登洪武甲¶
戌進士第授行人司行人嘗持節使雲南四川朝鮮所¶
至宣上徳達民隱餽贐一毫無所受事聞上賜鈔襲衣¶
丁丑陞陜西布政司左叅政先是陜有逋賦民積歲不¶
能輸有司峻刑督之君至嘅然曰民困不能輸為之父¶
母又忍峻刑督之耶與其寮謀分行郡縣解其繫緩其¶
期勞來綏輯而從容勸誘焉民皆感激曰是赤子矜念¶
我我可不戮力以累仁人奔走假貸以輸無幾畢完¶
<pb:KR2g0038_WYG_020-10a>¶
陜不産碙砂而歲月有課額民窘不能償至或僨其家¶
者君為奏罷之¶
洪渠水溢為民患躬行視之為設法治堰民頼以安盖¶
凡可以利民者率盡心焉¶
召為刑部左侍郎尤&KR0548;&KR0548;重民命平反具獄數事陜平¶
民王某為强盗所引逮至而所引者已伏法不能自白¶
君察寃召所引者之妻子使識之而聽其詞竟得實王¶
免於誣有典守錢穀而虧兊者既被逮則援引千餘人¶
<pb:KR2g0038_WYG_020-10b>¶
同罪君亷知其誣卒辨所誣引者釋之河陽逆旅夜有¶
朱趙二人異室而宿朱怨家後追至而誤殺趙朱實不¶
知逆旅主人疑朱殺之追執送至鞫訊考掠朱遂誣服¶
不敢求辨君獨曰是偶邂逅相聚非素有負且計其裝¶
非有圖也特緩其獄遣人宻察之無幾有司竟得殺趙¶
者而朱以緩獄不死揚州民胡氏夜有賊入其室殺人¶
而遺刀屍傍旦視之柄有隣家蘇氏私識官捕鞠蘇蘇¶
曰家失此刀久矣不服既備極諸刑竟無服君潜使持¶
<pb:KR2g0038_WYG_020-11a>¶
刀徃察其隣一童子識之曰我家物也遂得賊而釋蘇¶
盖其理刑一以求生為務永樂乙酉纂修大典命太子¶
少師姚廣孝禮部尚書鄭賜監修而擇有文學者一人¶
為之副遂以命君討論裁處人多服之庚寅坐失出人¶
罪左遷兩淮鹽運判未行復改工部營繕主事躬勤治¶
職未嘗以崇卑為意癸卯卒年六十一君為人清素雖¶
復歴顯要而泊然自待雍容雅度有犯不校閒暇手不¶
釋卷治經長於春秋喜吟咏冲澹優閒有陶靖節韋刺¶
<pb:KR2g0038_WYG_020-11b>¶
史之趣(並楊士竒/撰墓志)尹直贊曰有學有行風度醖籍早擢¶
甲科使車屢駕于蕃于宣有禆上下入佐秋卿恪勤夙¶
夜祗體欽恤隱鬱舒達寧失不經寧職可罷厚徳永垂¶
崇卑奚訝¶
　　刑部尚書趙公神道碑銘　　　　楊　榮¶
天之生才特以資於世用然必國家有以教養之於未¶
用之先歴試之於方用之際及其練達既久而後大用¶
之以盡其才故能建功立業進退協道足以震今而耀¶
<pb:KR2g0038_WYG_020-12a>¶
後焉若故資政大夫刑部尚書河南趙公盖其人也公¶
諱珝宇雲翰其先為邢臺鮮于社人元季擾攘公之父¶
攜家避兵於平陽夏縣而公始生時冦出四掠公在襁¶
褓母嘗抱匿林莽間迫於虎置公于地虎熟視而去聞¶
者異焉世靖將歸邢臺道經于汴閲其風土而樂之因¶
家于汴遂為汴人公自㓜頴敏嗜學進退動止屹如老¶
成既長㳺學郡邑庠已卓然于儕軰中洪武丁卯由郡¶
薦入太學生嘗被命董事山東以克亷謹受襲衣楮幣¶
<pb:KR2g0038_WYG_020-12b>¶
之賜歲庚午授兵部職方主事命覈天下兵馬暨諸路¶
屯戌補其缺而増所宜置公得其實具圖以進太祖皇¶
帝以為能己亥陞武庫員外郎慎宻小心无為當道者¶
所重戊寅陞浙江右叅政剸繁治劇事無少凝滯時海¶
冦出沒刼取人財公以計捕之境内獲安尋丁外艱吏¶
民慕之如離父母太宗皇帝嗣臨大寶以公能專對命¶
使南交至則誕宣徳音恩威兼布夷長欵服既歸却其¶
金寶之餽太宗聞而嘉之錫賚優渥擢刑部右侍郎未¶
<pb:KR2g0038_WYG_020-13a>¶
幾轉工部再轉禮部受命徃封西寧侯宋晟歸拜禮部¶
尚書賜宴于華盖殿并徹御筵饌羞遺其母以榮之戊¶
子仁孝皇后崩逝公詣北京卜山陵告成膺楮幣之賜¶
壬辰督創隆慶保安永寧諸郡治撫輯有力而新集之¶
民悉其業而不知其勞丁酉改兵部尚書明年以内艱¶
去已而起復專理塞外兵政疾作太宗遣中官偕名醫¶
徃視疾已入謝復令調攝于家既康復命詣塞北訪牧¶
地遂具順川等處以聞于是出廐馬牧之孳畜蕃息壬¶
<pb:KR2g0038_WYG_020-13b>¶
寅大駕北征命公督軍餉措理有方兵食克給仁宗皇¶
帝嗣位改刑部尚書居職六年式敬由獄宣徳庚戌力¶
以疾辭宣宗皇帝矜其賢勞特賜致仕既歸汴構一室¶
於東郊名曰石泉茅屋日與親友為歡以樂暮年正統¶
丙辰七月十有五日以疾卒于正寢享年七十有三訃¶
聞上遣官諭祭仍命有司營塟公生乙巳某月某日曽¶
祖諱某有隱徳祖諱和之父諱得以公貴俱贈資政大¶
夫刑部尚書祖妣張氏母侯氏俱贈夫人配胡氏封夫¶
<pb:KR2g0038_WYG_020-14a>¶
人子男四長曰愚舉賢良方正授潞州襄垣縣丞次魯¶
次純次樸女二孫男五瑄琰玘琮珍孫女五以是歲八¶
月廿有三日塟公于祥符南百畝岡之原愚奉都御史¶
顧公佐所述狀來京謁予泣拜請銘惟公儀度英偉倜¶
儻多才善屬文喜歌咏有傖父集二卷藏于家嗚吁士¶
君子出處進退求合乎道而已觀公之仕于朝也攄誠¶
效勞知無不言每有獻納多契上意雅性節儉雖貴列¶
六卿而自奉澹泊及退居也幅巾藜杖蕭散自如不以¶
<pb:KR2g0038_WYG_020-14b>¶
外物經心公之進退協于道者如此是宜有銘銘曰於¶
皇太祖建學育才士習丕變人文聿開嶷嶷趙公遭值¶
明世肄業泮宫用成大器學優而博識敏而明列職内¶
外式殫厥成明明太宗惇信崇徳擢任亞卿旋拜宗伯¶
直清寅畏夙夜惟勤和厥上下治兹神人乃遷司馬克¶
詰戎政兵食之充畜牧之盛伊誰致之實公之為中外¶
咸曰任公其宜邦禁之司仁廟之命昭哉五刑惟恤惟¶
敬國有六卿公歴其三僚屬具瞻泰山巖巖公仕四朝¶
<pb:KR2g0038_WYG_020-15a>¶
終始一節既老而休允矣明哲維公之賢生榮死安作¶
此銘詞以永後觀¶
　　右都御史王公神道碑銘　　　　楊　榮¶
國朝稽古為治用人之法惟舊是圖列聖相承率由兹¶
道於是耆徳宿望之臣敡歴中外洊躋顯要以至持衡¶
秉鈞先後數十年榮名始終者往往有其人焉何其盛¶
也乃宣徳二年夏四月朔日都察院右都御史王公以¶
疾卒明日上賜之棺具命禮部遣官祭之兵部給舟車¶
<pb:KR2g0038_WYG_020-15b>¶
歸其喪有司為治墳塋越月其孤瑾奉監察御史羅汝¶
敬所述公之行狀詣予泣拜請曰先公既殁將祔塟鄭¶
之城西南先塋之次然無文刻于墓石恐遺徳弗傳敢¶
請一言以示于後庶幾永有頼焉予於公同官于朝交¶
久且厚誼弗可辭按狀公諱彰字文昭其先世家太原¶
代有顯人其後散居四方皆為鉅族公之高祖諱資元¶
至正中以明經為河南鹿邑學官因家焉曾祖良祖賜¶
父汝能皆樂善好義居鄉有聞母郭氏元季汝能挈家¶
<pb:KR2g0038_WYG_020-16a>¶
避兵汾晉之間海内既平將歸其鄉過鄭樂其風土遂¶
占藉焉公生元至正丙午九月十八日㓜頴悟好學稍¶
長有司選為州學生益自刻苦學日進洪武丁卯領河¶
南鄉薦明年會試禮部弗利補太學生嘗使山東平糴¶
以實軍儲同列納賄縱逋負者公毅然責之弗聽比還¶
其人果得罪公遂以亷幹聞明年擢吏科給事中典封¶
駁之任夙夜在公出納惟允歴左右給事中益慎益䖍¶
聲譽无著遂進都給事中未幾陞刑部福建司員外郎¶
<pb:KR2g0038_WYG_020-16b>¶
時有豪横往往搆訟根株連結至數歲不能斷决有司¶
卒為所誣害公曰法貴平恕然亦豈宜寛縱以長惡哉¶
于是正之以法而為所誣者皆得釋人咸恱服既而超¶
拜山西布政司左叅政居藩七年吏弗忍欺民懷其惠¶
永樂初召拜禮部右侍郎階嘉議大夫時四方萬國奉¶
玉帛重九譯以朝覲賔貢者肩皆相望于京師賞賚燕¶
享無虚日與尚書鄭公賜同徳協恭奉職惟謹明年以¶
父喪去官哀毁踰節鄉䣊稱焉服除遷户部嘗祀華嶽¶
<pb:KR2g0038_WYG_020-17a>¶
過陜州之新安聞民鬻男女償逋租既還奏之詔悉蠲¶
其租且官給楮幣以贖其所鬻男女人皆徳之永樂壬¶
辰改都察院右副都御史論事嚴毅持法公正人不敢¶
干以私嘗以母夫人年高欲歸省侍而難於請適䝉恩¶
命按河南許其過家且賜母夫人冠服仍給白金楮幣¶
以歸為壽時人莫不歆羡歲庚子陞右都御史秩資善¶
大夫仍按河南待諸鄉舊一如平生至於公法雖親不¶
貸時諸郡連歲水患民多流亡而有司復加重歛民益¶
<pb:KR2g0038_WYG_020-17b>¶
以困公悉奏之於是詔停不急之徵十餘事凡官吏以¶
貪暴罷免者九百餘人招流民復業者幾五萬家發官¶
廪以振之賴全活者甚衆先是强賊張大聚亡命嵯峩¶
山行刼商賈為之不通女僧宋繼善與其徒數百人為¶
妖言惑衆奸人李人美以左道惑人公悉捕斬之平生¶
嫉惡甚然㣲有所疑者必反覆訊鞫然後决有鄭旺者¶
罪當辟公閲其辭疑焉命御史為辨之果得不死公性¶
至孝以父早世事母夫人尤謹在京師所得四方珍味¶
<pb:KR2g0038_WYG_020-18a>¶
必遣人馳獻然後敢食歲時薦先竟日悲哀不樂所得¶
俸禄必分族人及濟貧乏嚴於家法訓飭子弟其有違¶
禮度者必痛責之俟其悔悟乃已洪熈改元進咨政大¶
夫得推恩封贈其祖考皆如公官母封太夫人咸以為¶
榮公卒之日士論嗟惜之配郝氏有賢行封夫人子男¶
二長即瑾次瑜女四公為人簡静待人以誠率下以正¶
平居言若不出口至臨事論辨詞氣侃侃弗少置自為¶
侍從之職薦躋顯要歴事累朝亷介自將恪勤夙夜垂¶
<pb:KR2g0038_WYG_020-18b>¶
四十年毅然有古大臣之風若公者庶幾無愧於其職¶
也歟遂為序次其平生行能之槩而系之以銘其辭曰¶
王出太原世有聞人維遷鹿邑閥閲嶙峋迨于高曽家¶
聲益振元季兵興避地汾晉幸際聖明桑梓是思爰樂¶
鄭鄉占籍于兹公承厥後早悟而通發迹塲屋逰歌辟¶
雍列職内廷實典封駁優㳺禁近薦膺顯擢既遷秋官¶
持法惟平出佐山西藩方實寧公來自藩乃貳宗伯維¶
賛司徒厥聲藉藉秉憲内臺風軌肅清白髪蒼顔翼然¶
<pb:KR2g0038_WYG_020-19a>¶
在廷弗䂓弗隨正色率下從容廟堂賛輔聖化惟公克¶
忠亷謹自持惟公克孝祗奉母慈薦沐國恩膺此褒典¶
光子三世無間幽顯公宜壽考寵眷是承云胡逝矣溘¶
爾遺榮公則無憾世迺嗟惜邦失重臣人懷舊徳蒼山¶
峩峩為公之墳百世之下尚徵斯文¶
　　禮部左侍郎陳公墓志銘　　　　王　直¶
陳氏之先汴梁人宋建炎間有諱譽者為嶺南清海軍¶
節度使終于官子宴廕東莞令因家邑之延福鄉由是¶
<pb:KR2g0038_WYG_020-19b>¶
為東莞人公高祖祖舜曽祖誠子祖用廣父宗彛皆不¶
仕宗彛娶翟氏生四子公其長也諱璉字延器别號琴¶
軒自㓜聰敏喜學從邑庠訓導黄先生勣受書經學成¶
領薦會試不偶入太學選為桂林府學教授嚴明條約¶
以身先之時有詔武臣子弟皆受學公日進諸生講聖¶
賢之道所謂忠孝仁義之説必使身體而力行之諸生¶
雖文武不同莫不皆有所得都督韓觀總兵鎮守廣西¶
猛悍不下士聞公之教心恱誠服每以儒師加禮焉秩¶
<pb:KR2g0038_WYG_020-20a>¶
滿陞國子助教永樂初近臣言公有治才不宜置之散¶
地召試在優等擢知許州始至人以儒者易之公少有¶
警發衆為悚懼乃更以寛厚寧民末幾代還改滁州均¶
徭役時征歛禁奸戢暴民用太和太宗皇帝巡幸北京¶
所過先遣廷臣察吏治問民隱治有異效者加陞擢焉¶
衆皆言公績最滁人恐失之詣闕乞留遂陞揚州知府¶
掌州事賜綺衣一襲鈔五百貫禮部宴餞給驛遣還在¶
滁又九年陞四川按察使四川去京逺民不畏法豪吏¶
<pb:KR2g0038_WYG_020-20b>¶
黠胥姦弊百出公至一治以法不少貸軍中暴横有號¶
虎彪太歲者人莫敢犯犯輒受竒禍公亷得實為設方¶
畧宻遣人捕之皆置之重典而人以寧乃建言修武備¶
慎刑罰明禮制復義倉正風俗等九事上嘉納之召還¶
改南京通政使出納命令罔不明允上喜其盡職賜之¶
誥命以示褒而曽大父大父父皆贈通政使妣與妻皆¶
淑人正統初特調南京禮部左侍郎於稽古禮文之事¶
无惓惓不少懈又五年以年踰七十乞致仕上許焉公¶
<pb:KR2g0038_WYG_020-21a>¶
徳行淳懿文詞典重人愛之若拱璧其所進於上有巡¶
狩頌平蕃頌鐃歌鼓吹天下傳誦之縉紳士大夫求碑¶
銘序記詩賦諸作以發徳述懷娛情寫物者足相躡於¶
門公應之如響故所作最多今傳者有琴軒集歸田藁¶
若干卷尤好著書凡所臨郡邑必采其山川人事風俗¶
物産所以供賦稅之正而適上下之宜者為書以傳若¶
潁川永陽羅浮成都等誌皆具存其識鑑精明取舍不¶
妄賓興之歲公必在主司之列而收得人之譽及致仕¶
<pb:KR2g0038_WYG_020-21b>¶
而歸鄉之學者有所増益郡縣守令政有未逹者得咨¶
度之於公黄肖養作亂其所以制禦綏靖卒保無恙者¶
公之䇿為多公生於洪武庚戌五月初七日而以景泰¶
甲戌十月十六日終享年八十五配淑人袁氏有婦道¶
先卒又娶侯氏子男二鼎鼐孫男二鎧鑑將以明年二¶
月初三日奉公柩與淑人合塟焉塟宜有銘以公之友¶
左副都御史致仕羅公亨信所有行狀來請予嘗托交¶
於公知公文行政事之善且與羅公同年又知其言足¶
<pb:KR2g0038_WYG_020-22a>¶
以取信於後世誼不可辭乃為序次而銘之銘曰東莞¶
陳宗來自汴梁武徳桓桓奠此一方傳至于公益篤文¶
藝奮迹泮宫遂領民事今之太守乃古諸侯千里滁陽¶
賦役優優繼登外臺克謹邦憲政肅刑清俗為之變典¶
教成均學者有師執事之樞出納具宜維少春官禮樂¶
是輔帝實用公公乃求去白髪蒼顔老于故鄉賢哉二¶
疏千古相望山川出雲雨彼黍稷功成歸來孰知其力¶
公今逝矣與汗漫期有美在人百世之思¶
<pb:KR2g0038_WYG_020-22b>¶
　¶
　¶
　¶
　¶
　¶
　¶
　¶
　明名臣琬琰録卷二十¶
