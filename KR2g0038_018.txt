# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.296026
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷十八
<pb:KR2g0038_WYG_018-1a>¶
欽定四庫全書¶
　　明名臣琬琰録卷十八¶
　　　　　　　　　　　　　　　　明　徐紘　撰¶
　　　少師工部尚書追封莊平伯榮襄呉公神道碑銘¶
　　　　　　　　　　　　　　　　　　　楊士竒¶
公諱中字司正姓呉氏世家山東之武城業儒曽祖淵¶
祖興仕元為任邱令考成皆以公貴累贈榮禄大夫正¶
治上卿少保工部尚書曾祖妣某氏祖妣某氏妣某氏皆¶
<pb:KR2g0038_WYG_018-1b>¶
贈夫人公洪武戊寅自國子生授營州後屯衛經歴陞大寧都¶
司經歴太宗皇帝義旗所指師至大寧公以衆出迎公體¶
白潔豐偉應對明暢上一見抜於羣衆中賜襲衣命守¶
㑹(闕/)　　　　力田南兵攻城率衆卻之移守薊州捍禦撫綏¶
具有方畧賜衣服器物以嘉奬之遂命署北平布政司理問¶
陞本司經歴給饟運賛城守並效勞績陞大理寺丞是嵗¶
旱蝗公言此由刑濫所致皆臣等之過乞法司務寛平無㡬¶
陞少卿以發奸慝陞都察院右都御史將營北京宫殿改工部尚¶
<pb:KR2g0038_WYG_018-2a>¶
書奉命取材於蜀還又命董餉運北京賜帛六百疋車駕北¶
征公扈從兼督餉運既還丁外艱歸起復仍命督宮殿¶
營繕公言營繕吉事臣䘮服未除非所當預改刑部尚書¶
後以言事忤㫖逮繫仁宗皇帝嗣位尤見信任陞少保兼¶
尚書賜寳帶金織衣已而坐累解少保公事三聖皆見信¶
任凡車駕行幸不以遐邇皆在扈從三陵之建皆公董役¶
竣事皆有銀幣之賜皇上嗣位以公舊老復少保重建¶
奉天華盖謹身三殿乾清坤寧二宮命公董之蚤暮勞¶
<pb:KR2g0038_WYG_018-2b>¶
勤致疾功成公雖在告嘉念厥勞陞少師賜白金文綺¶
加繡麟衣無幾疾竟不起正統壬戌六月丙辰公訃聞¶
輟視朝一日遣禮部尚書胡濙賜祭追封荘平伯賜諡¶
榮襄命有司治葬官其子賢世襲錦衣衛百户公為人¶
和易闓爽勤於奉公其掌刑憲寛厚平恕恒躬視獄中¶
命除穢惡疎桎梏時食飲戒飭吏卒以時寛恤進遷人¶
官職務填委規措經回條理井井心之黙識雖久不忘¶
襟度有容雖忤不較或屈已伸謝愛䕶僚屬恒掩瑕疵¶
<pb:KR2g0038_WYG_018-3a>¶
其佐在南京者常賦造海艘材於江西浙江竟至加數¶
十倍時論讙譁公聞駭愕遽奏罷賦悉給於公屬官有¶
器能者率奬進之尤事蓄財以應時需随用皆足未嘗¶
缺乏自正統来京師多大營建悉出公家有司不知百¶
姓不聞此本皇上之仁亦公預賛畫焉明於燭奸嘗四¶
鼓入朝道遇負鈔數十萬緡者公曰非冦而何命従者¶
悉執以奏詰之迺造鈔匠盜鈔實提舉司鈔遂置于法¶
邂逅以見必上聞不以出位為嫌厯事四聖皆承厚遇¶
<pb:KR2g0038_WYG_018-3b>¶
所得賜賚時鮮與擬宣徳中嘗賜銀章其文曰和敏詳¶
達盖以貺公之行云所得書詩圖畫尤多自念乆病奏¶
乞停禄不允家居事親孝敬常迎就養京師偹極崇奉¶
親沒致御祭之榮永樂中命大臣之子入侍皇太孫公¶
推於其弟雖貴待姻戚鄉黨待相與欵洽如布素時賙¶
窮恤匱不問識與不識與人處謙和怡愉大官中貴皆¶
樂親之屬纊之日哀悼之衆無間疎戚享年七十有一¶
塟良鄉縣某鄉之原配劉氏封夫人子男七予與公同¶
<pb:KR2g0038_WYG_018-4a>¶
朝交四十年至是賢奉少保江陵楊公所誌墓文求書¶
墓道之碑遂益以予所知者序之而為之銘銘曰奕奕¶
英公興自成均發軔伊始感㑹風雲英氏之服従師于¶
邁攄勤効謨夙夜靡懈乃進棘寺乃陟栢臺隆隆寵光¶
亨衢𢎞開正法以施秉公持平遇灾引咎帝嘉乃誠遂¶
掌邦禁詰奸刑暴惟欽惟恤恭帝之詔再入冬官加右¶
司空居民恃利飭材考工鞠躬致誠厯事四聖陟降左¶
右式恒厥敬廷多其績時偉其望巖巖師保六官之上¶
<pb:KR2g0038_WYG_018-4b>¶
曷不憗遺而遽長歸七十髙齡于古已稀夀富考終亦¶
既寧止史氏有銘詒厥来嗣¶
　　兵部尚書張公墓誌銘　　　　　楊士竒¶
公諱本字致中姓張氏山東東阿人曽祖欽祖誠考従¶
善洪武中公自國子生擢揚州府江都知縣陞揚州知¶
府遂陞江西布政司左㕘政召為工部左侍郎坐累謫¶
交阯還為刑部右侍郎陞南京兵部尚書兼都察院事¶
召為行在兵部尚書兼太子賓客兼户部事公少勤學¶
<pb:KR2g0038_WYG_018-5a>¶
治毛氏詩為人直諒通敏有器識初在江都治其縣有法¶
豪猾斂肅雖上官素悍暴者不得下擾江都之民安之太宗¶
皇帝義兵及境衞府皆已歸附公猶率民治守其母夫人曰¶
此天命也可違天以禍人乎遂率民耆老詣軍門朝内難平¶
陞知府進參政賜白金文綺是時江西唐琮在都司劉辰在¶
布政司周觀政為按察使三人皆負勁氣不相下琮觀政尤縱¶
私無忌憚事連軍民者即各持説務已勝不復揆理有積滯¶
數月不决者公至齗齗持正且温辭和氣以導之久而三人者皆¶
<pb:KR2g0038_WYG_018-5b>¶
惟公言之聽吏弊素甚公每事躬理吏無容奸聲譽頓起¶
逺郡邑民事當貳佐躬臨視者衆或憚行輒自請行所過¶
民多徳之為工部職務叢脞旦暮在公悉心殫慮寖有條¶
理在刑部奉命督北京河運至濟寧而病朝廷聞之¶
遣中官挾醫馳視并賜藥及貂裘竣事還益持敬慎¶
議獄必究情疑者處之率厚數發奸擿伏竒中而經理¶
秩秩仁宗皇帝初嗣大位重南京根本重地曰張本特¶
立不阿首進公南京兵部尚書兼都察院事明年被召¶
<pb:KR2g0038_WYG_018-6a>¶
入見言國家大計遂留行在兵部毅然以革弊舉廢為務¶
皇上嗣位知公忠直可任所言多見聽納髙煦反車駕¶
親征罪人既得命公撫輯其衆而録其餘黨兵政久弊¶
奸人以貨脱伍籍而援平民實伍者逺邇一轍公言於¶
上擇廷臣四出清理悉用釐正於他弊尤多賜𠡠奬諭¶
命兼太子賓客賜白金文綺鞍馬遂命兼户部事户部¶
政紀尤弛公夙夜不懈講求其故蠲其積弊舉其墜典¶
凡上利國家下利民生者靡不盡心事日益就緒宣徳¶
<pb:KR2g0038_WYG_018-6b>¶
六年正月六日得疾又明日訃聞上深悼惜遣禮部尚¶
書胡濙賜祭遣中官賜賻鈔三萬緡勅工部營喪葬户¶
部復其家比葬復遣官賜祭卿大夫士之賢者皆走哭¶
弔致奠祭又相與歎曰一世居髙位享厚禄而能任國¶
事如家事如張公者㡬人天胡奪張公之速哉公㢘介¶
有守其心未嘗斯須不在國事剛果嫉惡於治奸宄鮮¶
寛假而禮賢敬儒尤厚春秋六十有五而卒卒之日家¶
無餘貲亦可以親其平素矣以公貴祖若考皆贈資善¶
<pb:KR2g0038_WYG_018-7a>¶
大夫兵部尚書祖妣李妣丘皆贈夫人配王封夫人子¶
男二璘環孫男三承祖繼宗如意保公葬以卒之嵗某¶
月某日墓在東阿先塋之次璘等以右通政徐琦所狀¶
事行来請銘余與公兩京交好殆三十年又悉其江西¶
之政盖琦知公不若余之深也銘曰重秩重禄偉公與¶
卿巍冠褒衣蟬聨在庭孰如張公經國如家夙夜弗遑¶
勞思孔多何以益上何以益下曰予時職其敢遑暇焯¶
焯成績在公多有倚任方隆公止下夀㢘清之操公正¶
<pb:KR2g0038_WYG_018-7b>¶
之施賢人之喪善人之思¶
　　少師忠定蹇公墓誌銘　　　　　楊士竒¶
宣徳十年正月十有五日少師吏部尚書蹇公薨於位¶
先四日以疾聞上遣太監范𢎞以醫来視賜鈔萬緡明¶
日范太監以衆醫偕来又明日疾革范復来問所欲言¶
對曰陛下初嗣大寶義獨寡祐不能効分寸禆益然區¶
區犬馬之誠所望於聖明者惟敬守洪武成憲始終不¶
渝耳言已而絶訃聞上深悼歎屬時國有大事悉停諸¶
<pb:KR2g0038_WYG_018-8a>¶
祀特賜鈔萬緡勅工部治喪葬贈公特進光禄大夫太¶
師諡忠定遣官賜祭而官其長子英英等奉櫬歸葬有¶
日求予為銘予與公同朝三十有五年而事仁宗皇帝¶
自登儲至大位始終皆陪公公國家老成人所以啟益¶
士竒盖多不敢辭蹇氏世家重慶之巴縣宋以来多顯¶
仕自公髙曽以下始隠居不出曽祖繼祖妣牟祖均夀¶
妣雍考源武妣胡繼羅以公貴贈曽祖祖考皆榮禄大¶
夫少師吏部尚書曾祖妣祖妣妣皆夫人公諱義字直¶
<pb:KR2g0038_WYG_018-8b>¶
之生而岐嶷長端重不好弄而嗜學弗懈始従里社師¶
中書左丞殷哲時為郡守一見異之引充郡學弟子員¶
語其師曰是兒將来逺到非吾所及當成就之而公不¶
煩程督日益有進洪武甲子中四川鄉試明年中禮部¶
㑹試廷試賜同進士出身擢中書舎人授徴士郎見重¶
太祖髙皇帝每前奏事率稱㫖而數見奬賚初名瑢一¶
日奏事畢問汝蹇叔之後乎親灑宸翰書義字賜之以¶
易舊名時丁羅夫人憂賜道里費且命馳馹歸盖特恩¶
<pb:KR2g0038_WYG_018-9a>¶
云服闋仍舊職滿三載吏部奏當調特命終九載朝夕¶
左右凡機宻文字必以付公而小心敬慎久而愈篤建¶
文中陞吏部侍郎授嘉議大夫太宗文皇帝入正大統¶
轉左侍郎數月陞吏部尚書授資善大夫時政令制度¶
有非洪武之舊者詔悉復之公従容為上言損益貴適¶
時冝間舉數事陳説本未文皇帝以公忠實悉従其言¶
小人有譖公不忘建文者賴上聖明不聽有除官不得¶
善地訴公者上皆斥之永樂二年冊仁宗皇帝為皇太¶
<pb:KR2g0038_WYG_018-9b>¶
子命公為詹事時師傅皆以勲臣兼之而輔導責任文¶
臣詹事盖元僚也上欲有諭皇太子率諭詹事往導意¶
公亦委曲周悉皇太子尤愛重公所言靡不信用滿三¶
載陞資政大夫七年車駕巡狩北京命皇太子監國中¶
外庶務惟諸王及逺夷有奏請詣行在餘悉啟聞處分¶
公熟於典故達於政體孜孜無倦不動聲色而事賴以¶
濟賜誥以其官秩封贈二代滿九載賜勅有秉心正直¶
及淳良篤實禆益國家之褒數奉命兼禮部事雖職務¶
<pb:KR2g0038_WYG_018-10a>¶
填委處之裕如十七年丁父喪歸上及皇太子皆遣官賜¶
祭皇太子贈賻尤厚有詔起復公詣北京謝上慰勞再¶
三賜鈔千緡遣中官䕶送歸南京明年従皇太子朝北¶
京遂命公巡撫直隸應天等府州問兵民休戚及文武¶
吏之賢否而升黜之謂國家多事之際悉以法繩吏人¶
將不勝特黜其太甚者數人餘多見寛貸而兵民吏弊¶
當建革者具奏行之仁宗皇帝初嗣位一切政議預者¶
三四人而公居首進少保兼吏部尚書二俸俱支賜冠¶
<pb:KR2g0038_WYG_018-10b>¶
服象笏及玉帶二遂進少傅又進少師賜師傅之臣銀¶
章各一其文曰繩愆糾繆公首被賜上諭之曰朕有過¶
舉卿即具疏用此封識進来盖望公等匡直也繼賜誥¶
授榮禄大夫封贈三代及妻於公數人誥詞上特増曰¶
勿謂崇髙而難入勿以有所従違而或怠所以望公等¶
者至切也又念公侍従監國舊勞製特蹇忠貞印賜之¶
其賜勅有以善翊君勞心焦思二十餘年夷險一致之¶
褒時修太宗皇帝實録命公監修宣宗皇帝嗣位一切¶
<pb:KR2g0038_WYG_018-11a>¶
政議屬公數人如仁考之初繼奉命監修仁宗皇帝實¶
録書成賜白金文綺鞍馬扈從往庶人髙煦還寵賚尤¶
厚後從巡邊既還以公年老不欲煩以有司之務賜勅¶
曰卿事祖宗積効勤誠朕嗣統以来尤資賛輔夙夜在¶
念圖善始終盖以卿春秋髙尚典劇司優老待賢禮非¶
攸當况師保之重寅亮為職不煩庶政乃副倚毗可輟¶
吏部之務朝夕在朕左右相與討論至理共寧邦家卿¶
其専精神審思慮益致嘉猷用稱眷倚老成之意繼賜¶
<pb:KR2g0038_WYG_018-11b>¶
銀章一其文曰忠厚寛宏以益褒徳云賜新第於文明¶
門内寵錫洊加吏部言公厯少師九載降勅褒諭仍賜¶
宴禮部是嵗生日賜白金文綺是日齋宿於公所疾越¶
五日竟不起享年七十有三公為人沈深質實和厚簡¶
静内有孝友之行事君有誠處人有量無所咈逆未嘗¶
輕涉一語傷物至於議法亦不茍為包含必歸中正厯¶
事五朝凡五十年所履坦坦無一日顛躓之憂退朝之¶
暇手不釋卷貴而能謙富而能約上前所言未嘗退以¶
<pb:KR2g0038_WYG_018-12a>¶
語人盖天下有隂被其利者矣士奇嘗竊論之魯簡肅¶
之忠實不欺李文正之不為傷人害物張忠定之不飭¶
玩好傅獻簡之遇人以誠范忠文之不設城府公盖兼¶
有之矣元配劉氏繼張氏皆封夫人子男四長英次芳¶
次芸次荃英荃皆尚寶司丞男孫四霖震霑露公之葬¶
以薨之嵗某月某日墓在巴縣某鄉某原先塋之次銘¶
曰節乎蜀山浩乎蜀川孕精毓靈挺生偉人温中穆外¶
履夷蹈素皇明麗天奮躍自下在帝左右秉公與誠掌¶
<pb:KR2g0038_WYG_018-12b>¶
帝之制播告四方進貳天官遂職冢宰簡用俊良往興¶
至理帝命洊隆俾輔聖儲陳厥謀謨聖罔弗俞四紀在¶
廷三翼升御肅肅師臣秉王之度一念惟仁永矢不渝¶
寅畏小心保終猶初隂利逮人人則罔覺惟帝昭明褒詔¶
有數嗚呼忠定維國老成曷不憗遺翼我聖明生榮死¶
哀死且不朽昭徳刋辭永告爾後¶
　　户部尚書郭公墓誌銘　　　　　　楊士竒¶
宣徳六年四月十一日資政大夫行在户部尚書棠邑¶
<pb:KR2g0038_WYG_018-13a>¶
郭公卒訃聞上悼歎賜祭命有司給舟歸喪且營葬事¶
公諱敦字仲厚姓郭氏其先自太原交城徙東昌棠邑¶
祖諱忠妣石氏考諱政寛妣侯氏繼馬氏郭世有善徳¶
公自㓜凝重端謹稍長游鄉校日勤講習已卓卓出倫¶
輩洪武癸酉以詩經中山東鄉試㑹試下第後擢户部¶
廣西清吏司主事嵗餘有賢聲陞衢州知府下車咨民¶
隠蠲弊興利修學政務教化崇儒術禮賢行以表勵其¶
民振䘏無告郡俗貧死不能葬者焚屍沈之公相城東¶
<pb:KR2g0038_WYG_018-13b>¶
得廢地百餘畆榜曰義阡令民貧死者悉葬是又為約¶
教民有急相資助民利賴之嘗嵗旱公齋沐致禱雨立¶
降霑足蝗入境為灾公自為文檄城隍神是夕大雨雷¶
電蝗盡死凡所禱輒應城西有淫祠嵗四月軍民男女¶
聚謁祭祠下讙譁若狂公禁止之已而得風眩疾吏民¶
争勸罷禁弗聽疾亦瘳同僚有私取民財者公雖不面¶
斥而義形於色其人頓首謝改過待之如初屬邑吏争¶
濯磨自効公退所謀諸心發諸言未嘗不在民事所秉¶
<pb:KR2g0038_WYG_018-14a>¶
正直襟宇坦明言出而民信令出而民從不俟程督庶¶
務畢舉舎内蠶箔嘗有叢絲𩔖織成鞶帶脩廣適度郡¶
人謂公仁政之應在衢七年政化大行坐累徵詣京師¶
耆老數百人伏闕奏乞留理官報不可耆老皆涕泣而¶
退後廷臣有言公亷正不阿者召為監察御史陞河南¶
布政司左㕘政無㡬調陜西以公務留京師今禮部尚¶
書胡公言其行於太宗皇帝曰郭敦有大臣體冝在左¶
右即日召見以病不克入遂遣御醫視疾病愈入謝奬¶
<pb:KR2g0038_WYG_018-14b>¶
勞再三賜鈔襲衣明日陞禮部右侍郎兼太僕寺卿仁¶
宗皇帝臨御進官户部左侍郎兼詹事府少詹事賜誥¶
以其官贈祖若考而贈其祖妣妣皆淑人宣徳二年陞¶
户部尚書命鎮陜西嵗餘召還在户部無敢一毫干以¶
私者未㡬得疾上聞之命太醫往視數日竟不起春秋¶
六十有二為人純實温雅事親愛敬兼至隆寒盛暑不¶
懈閨門之内儀度清肅聲色未嘗留耳目公暇手不釋¶
卷私居無隋容居官剛正人莫能奪所至整飭綱紀盡¶
<pb:KR2g0038_WYG_018-15a>¶
誠撫恤不徐不亟吏畏民懐氷孽之操無遜古人雖列¶
官六卿汩然布素身沒之日家無餘貲豈非篤行君子¶
者乎子男五人曰祺貞禧禋祐孫男女皆六於是諸孤¶
奉衛府長史金實所狀事行介禮部尚書胡公求塟銘¶
噫行為如公銘其何愧銘曰君子之徳惟正故直惟公¶
故碩惟澹故適于道之迪于民之則嗟乎郭公允備衆¶
好嗟乎斯銘無愧有道¶
　　太子少保文靖金公墓誌銘　　　　楊士竒¶
<pb:KR2g0038_WYG_018-15b>¶
太子少保禮部尚書兼武英殿大學士金公以宣徳六¶
年十二月十六日訃聞上嗟悼甚至贈榮禄大夫少保¶
諡文靖命禮部尚書胡公賜祭文命自喪至祥禫皆遣¶
官祭𠡠有司治喪葬百需所以褒寵之厚且備矣公諱¶
善字㓜孜以字行自㓜嗜學問内承家訓之篤長從前¶
進士聶鉉先生授春秋經得其微㫖中進士乙科授户¶
科給事中太宗皇帝初臨御注意文學士改翰林檢討居¶
無㡬簡翰林之臣七人處之内閣付以宻務而兩制悉¶
<pb:KR2g0038_WYG_018-16a>¶
歸焉七人者廬陵解大紳胡光大永嘉黄宗豫南昌胡¶
若思建安楊勉仁與士竒也數月皆陞官公為侍講授¶
承徳郎仁宗皇帝在東宫時翰林春坊司經局之臣日¶
講經史公専説春秋數析簡明睿㫖稱善遂命纂十二¶
公事作春秋要㫖三卷以進永樂五年陞右春坊右諭¶
徳仍兼侍講授奉訓大夫七年車駕巡狩北京公與光¶
大勉仁同扈從八年扈從北征還南京陞奉直大夫十¶
年賜誥命贈其考守正為右春坊右諭德母陳為宜¶
<pb:KR2g0038_WYG_018-16b>¶
人封母羅為太宜人贈妻孔為宜人十一年扈從巡北¶
京從征北方十二年復從北征陞翰林學士仍兼諭徳¶
輯五經四書性理大全為總裁官授奉議大夫十四年¶
還南京明年扈從巡北京預修太祖皇帝實録十八年¶
陞文淵閣大學士仍兼翰林學士二十年扈從北征二¶
十二年復從北征既旋師中道宫車晏駕初喪至斂皆¶
勉仁與公據禮行之既而勉仁先驅歸報道中之儀皆¶
咨公而行仁廟嗣位進户部右侍郎兼文淵閣大學士¶
<pb:KR2g0038_WYG_018-17a>¶
翰林學士踰月陞太子少保兼武英殿大學士専典内¶
制賜大臣五人銀圖書其文曰繩愆糾謬盖以匡直勉¶
之公其一也奉命持節冊封趙王妃及封梁王洪熙改¶
元命兼禮部尚書三俸並支大臣兼三俸者惟勉仁與¶
公二人賜誥命授資善大夫贈其祖仲卿及父皆太子¶
少保武英殿大學士祖母周母陳皆夫人進封母羅太¶
夫人贈故妻劉繼室屠皆夫人以法司論死罪多寃抑¶
命自今臨决必㑹大學士三人同審而公預焉詔百官¶
<pb:KR2g0038_WYG_018-17b>¶
親有違離三年以上者聽給告歸省公首奏歸省母盖¶
前此百司職務填委無敢言私至是公首奉詔賜賚甚¶
厚是嵗丁太夫人憂上嗣位修兩朝實録起公為總裁¶
官明年奉命持節之寧夏冊封安化真寧二王妃厯河¶
南闗東西之境弔覽周秦漢唐以来遺墟故趾悉見賦¶
咏所過兵民休戚既還具言於上實録成賜金織襲衣¶
文綺白金鞍馬是嵗扈従巡邊至宣府而還嵗餘得疾¶
上遣太醫院官視療數月竟不起春秋六十有四公為¶
<pb:KR2g0038_WYG_018-18a>¶
人簡易沉黙温裕有容居家敦孝友之行既仕事上以¶
誠持論必正扈從北征時道中士卒有憊者太宗皇帝¶
知之以問羣臣羣臣未有對公直對宜遂班師凡於公¶
務致勤不倦處同僚能讓於人汎愛無忤其學該慱文¶
章和平寛厚𩔖其徳性四方求者無虚日靡不酬應得¶
一篇一咏者皆寶重之書兼工真行嘗考會試者一讀¶
廷試者者四不伐善不騖名初陞學士寵賚日加即以¶
盛滿為戒名其燕處之居曰退菴疾革士竒勉仁問之¶
<pb:KR2g0038_WYG_018-18b>¶
有何言公言受國重恩上無所益朝廷下無所益生民¶
何言旁或啟之請身後之澤者公正色曰君子所恥訖¶
終清明未嘗片語涉亂既卒自公侯六卿暨諸司之長¶
皆哭弔奠祭士庶賢愚皆有喪善人之嘆嗚呼儒者際¶
遇始終光榮如公一世其㡬何人公之所存盖無忝矣¶
子男五長昭伯宣徳三年進士次武伯堅伯文伯夀伯¶
孫男六公葬以卒之明年某月某日葬在某縣某鄉某¶
原銘曰玉笥崔嵬金川湛澄公生其間萃龢挺英賔興¶
<pb:KR2g0038_WYG_018-19a>¶
賢能濟濟偕至青萍出匣淬礪初試六御乘時登庸玉¶
署清䆳崇嚴㕘與宻務恪勤夙夕小心寅恭于狩于征¶
龍旂率從上承簡知履坦平平鵾游滄𬈑鵬翔九天厯¶
事三聖敬終猶始不競不絿有譽無毁方簡大冊天府¶
所載崇碑厚碣敷在四方謙退之存易簀不貳嗚呼文¶
靖可式有位¶
　　少保户部尚書黄公神道碑銘　　楊士竒¶
自古仁人君子之明夫道者恒以天下國家為心而不¶
<pb:KR2g0038_WYG_018-19b>¶
為其私計范希文言士當先天下之憂而憂後天下之¶
樂而樂夫天下之懐抱斯志者未嘗無人顧其志得行¶
與否則係於其所遇以希文之志猶不得盡行於當時¶
非所遇之難乎惟士之卓然有志者則不以是而或怠¶
然亦鮮矣三四十年間士竒所接名卿大臣若東萊黄¶
公其可謂有志於希文而無愧者也公禀剛毅之資持¶
正直之節懐忠厚之志負逺大之器風采凝重氣量𢎞¶
偉而表裏洞達博學好古篤信不疑不茍為同不矯為¶
<pb:KR2g0038_WYG_018-20a>¶
異不為勢屈不為禍懾惟義之循惟道之行豈非士之卓¶
然者歟公諱福字如錫東萊之昌邑人自少不凡以書¶
經選洪武甲子鄉貢入太學初授項城縣簿改清源縣¶
皆有愛民之政陞金吾前衛知事改龍江左衛蚤暮勤¶
職而才識明敏剗剔宿弊數出意見輔翼上官陞本衛¶
經厯上書論國大計太祖皇帝覽而奇之超陞工部右¶
侍郎特見信用太宗皇帝初臨御治齊黄離間之罪李¶
景隆於上前并指公為奸臣公厲聲言臣罪應死但目¶
<pb:KR2g0038_WYG_018-20b>¶
為奸則非上知其正直不問遷左侍郎遂陞工部尚書¶
授資善大夫凡所陳奏悉見嘉納嵗餘天下工匠集京¶
師者多疫死都御史陳瑛以為公罪劾奏之又不問初¶
建北京置行部時北方用兵累年民敝甚首改公為行¶
部尚書任之撫綏公據誠盡瘁植仆濡焦而民以蘇交¶
阯逆命遣大將軍率師討罪命公先詣兩廣治軍實調¶
度有方用足而民不困交阯平郡縣其地建都指揮司¶
布政司按察司總之設官民如制命公以尚書兼掌布¶
<pb:KR2g0038_WYG_018-21a>¶
政按察二司印章而董其治公視民如子狥其所欲革¶
其所惡勞之輯之訓之飭之躬勤不倦且戒郡縣邑吏¶
咸修撫字之政吏承公仁無敢違戾公以新造之邦新¶
附之民政令條畫靡間纎鉅悉盡心焉於是人益戴公¶
如父時中朝士大夫以遷謫至者咸以見温䘏或者有¶
疾病躬造視之㧞其賢者與之共事及以教導其民而¶
悉加禮焉中官馬麒怙恩肆虐自三司以下皆縮首斂¶
避惟公數裁抑之麒誣奏公有異志上深照其妄曰此¶
<pb:KR2g0038_WYG_018-21b>¶
君子不容於小人寢其奏公居交阯㡬二十年仁宗皇¶
帝登極上言六事悉見采用時初建儲驛召公還璽書¶
有元老久勞于外篤念不忘亟欲見之之語瀕行交人扶¶
老擕㓜送公皆號泣不忍别既至深被奬勞賜白金文¶
綺遂命兼詹事盖付托之重云無㡬仁廟上賓公董山¶
陵之役宣宗皇帝嗣位馬麒激變交阯時兵部尚書陳¶
洽代公掌藩臬二司累奏乞還公盖以交人思公之深¶
公先已持節親藩冊封即日召還奉命復詣交阯時交¶
<pb:KR2g0038_WYG_018-22a>¶
冦黎利據列城叛朝廷命將率師討之及公偕行將及¶
境交冦拒師總師者失律為冦所得并得公冦皆下馬¶
拜公曰公不北歸我曹不至此言已皆泣共置公於館¶
父事之公度冦無悔罪意即不食冀死冦謹防䕶不去¶
側竟禮送北歸既歸奉命偕平江伯陳瑄董江南饟運¶
公與平江協心合謀績用有成公上言足食足兵省役¶
三事均於時務並見嘉納宣廟念公春秋髙久勞在外¶
改南京户部尚書上龍飛之初以南京根本重地公先¶
<pb:KR2g0038_WYG_018-22b>¶
朝老成進榮禄大夫少保仍兼尚書㕘賛襄城伯李景¶
隆南京守偹公時雖老事無巨細必周于慮而裁處適¶
當襄城惟公言之聽文武諸司凡有疑務咸就正焉於¶
時南京政肅民安盖倚公為重朝廷下璽書事闗機宻¶
者公必預焉賜誥命授光禄大夫加贈三代又上言學¶
校田賦鈔鹽法官俸事多見施行正統四年冬得疾日¶
加亟猶時强起議公務明年正月五日薨公卿以下奔¶
走哭弔訃聞賜祭命有司治葬賢士大夫皆傷正人之¶
<pb:KR2g0038_WYG_018-23a>¶
沒以為世道惜公自小官至一品始終以國家生民為¶
心常取希文語名其退食之堂曰後樂臨大事决大議¶
衆或媕婀公獨奮斷衆辟易公獨邁往人或有善告樂¶
從如流斥奸闢佞無所顧忌下人有過多見優容所與¶
交游必輔於道憂國忘家老而彌篤所得俸賜率分姻¶
族屬纊之日室無百緡平生立心行事一以不昧天理¶
為主享年七十有八𦵏昌邑西新郭之原曽祖佑志祖¶
谷保考士中皆賜光禄大夫少保兼户部尚書曽祖妣¶
<pb:KR2g0038_WYG_018-23b>¶
倪祖妣李妣王皆贈夫人配王封夫人子男五&KR1723;琮琇¶
㺭玗孫男二愷□士竒與公同朝四十年晚辱公知甚¶
厚未薨之先嵗餘予告歸江西道過南京公時有疾首¶
造焉躍然起執予手論國事娓娓不片語及他嗚呼言¶
猶在耳安得復見正直憂國如黄公也哉&KR1723;求書公墓¶
上之石敬叙而銘之銘曰維天之仁生賢與才上以輔¶
徳下以康時士之髙明誠道在我我祗行之其敢佚惰¶
萊有黄公桓桓其資于道克明行之弗疑遭逢列聖既¶
<pb:KR2g0038_WYG_018-24a>¶
五十載崇爵重秩踐揚中外靡遑夙夜靡間寢興闡智¶
畢慮顓顓用誠益下以惠益上以徳敷厥謀猷亶時正¶
直凡民被疾猶痛在我民既有瘳我食斯下南交初附¶
詔公拊循育之訓之昭其春温交人戴公曰我父母有¶
詔歸公如去恃怙肅肅其度内直外方不茹不吐推賢¶
薦能先哲所存後天下樂公實承之秉執有確國之有¶
公柱石在堂士之仰之如霍與衡爵圭林林疇並公志¶
遽不憗遺匪時之嘅¶
<pb:KR2g0038_WYG_018-24b>¶
　¶
　¶
　¶
　¶
　¶
　¶
　¶
　明名臣琬琰録卷十八¶
#+PROPERTY: JUAN 卷十八
<pb:KR2g0038_WYG_018-25a>¶
欽定四庫全書¶
　明名臣琬琰續錄卷十八¶
　　　　　　　　　　　　　　明　徐紘　撰¶
　　脩譔羅公言行録　　　　　　　　楊　亷¶
羅倫字彛正江西永豐人進士第一成化間官翰林修¶
譔養病山間卒年四十性慷慨樂善不疑人欺遇事無¶
所回避有不可輒面斥人舉成化丙戌進士䇿對大廷¶
頃刻萬言中引程正叔語人主一日之間接賢士大夫¶
<pb:KR2g0038_WYG_018-25b>¶
之時多親宦官官妾之時少執政欲節其下句倫不從¶
直聲震於時奏名第一為翰林修譔㑹内閣大學士李賢¶
遭喪去官朝廷留之臺諌皆不敢論説倫詣其私第告¶
以不可李公始以其言為然既數日復上䟽歴陳古今¶
起復之非是且曰如其不然必凖冨弼故事終喪劉珙¶
故事言事反復數千言一本於天理人心之不可已者¶
孔子曰勿欺也而犯之倫以犯顔切諌為大救時行道¶
為急其負荷之重未嘗一日忘天下故𤼵憤如是䟽奏¶
<pb:KR2g0038_WYG_018-26a>¶
遂落軄提舉泉州市舶司倫雖見逐而士論益榮之由¶
是天下之士争自刮磨向之不言以養忠厚者為之一¶
變而終倫之世臺省未嘗有起復者矣倫雖以此為人¶
所知然亦以此取嫉於人明年召還復脩譔改南京尋以¶
疾辭歸閉門授徒日以註經為業垂十年卒於退居之¶
金牛山世之知倫者不過以其滂沛之文竒偉之節果¶
敢之氣而已至其心之所欲為而力之所未逮未必盡¶
知也嘗欲倣古置義田以瞻族人或助之堂食之錢謝¶
<pb:KR2g0038_WYG_018-26b>¶
而不受或衣之衣行遇乞人死於途輙觧以覆之客晨¶
至留具飯其妻語其子曰瓶粟罄矣之旁舍干之比舉¶
火日已近午亦曠然不以為意提舉泉州官例應得折¶
薪錢其人欺之以乏告即放遣之不復問予嘗遣人訪¶
之山中結茅以居取給於隴畆往來共樵牧若無意於¶
世者時或作為文章以發其感慨之意而人亦莫之知¶
也¶
論曰倫之必為君子而不為小人較然矣如倫之才少¶
<pb:KR2g0038_WYG_018-27a>¶
貶以狥人雖欲竆晦其身寜可得耶以其所學進説於¶
上世目之為狂何足恠也孟子稱豪傑之士雖無文王¶
猶興若倫者今所謂豪傑非歟無道於前而所立卓然¶
人莫能奪之又曰倫才大不及志其青天白日足稱云¶
(陳獻帝/撰傳)¶
孤忠大節文文山者為宋一人髙風直氣羅一舉者為¶
今一人有文山此啓故有一峯此書有一峯此書故知¶
文山此啓此書盖有不待駢枝縣附而自㑹者亦自然¶
<pb:KR2g0038_WYG_018-27b>¶
也予讀前史每見文山之烈未嘗不起千古凌厲之想¶
但予晚生不能接見文山眉宇徒切想望而已然越人¶
去國期年得見似人者喜予雖不見文山得見似文山¶
者喜矣今之世豈無似文山者哉成化丙戍附驥一峯¶
之尾登第得拜一峯泰山喬嶽白日青天盖真文山者¶
矣不徒似也嗚呼曾幾何時而一峯謫矣及其再見又¶
未數月而一峯病矣又不數年而一峯卒矣嗚呼予於¶
一峯當何如哉一峯跋文山此啓自謂一字一涕張東¶
<pb:KR2g0038_WYG_018-28a>¶
自跋一峯此書又謂一字一涕予於一峯吾道之哭世¶
道之哭朋友道之哭雖一字萬涕有不足以寫吾痛夫¶
豈止一字一涕者哉(荘㫤跋書/文丞相啓)¶
於乎一峯為道藝先覺為仁義郛郭為士庶依托為當¶
世醫率為沛八表之雲而翔千仞之鸑為皷萬物之風¶
而架層空之閣其心洞洞其性落落其文浩浩其行卓¶
卓白日青天泰山喬嶽於乎一峯九原不作吾誰與歸¶
吾終從子於冥漠(陳獻章/撰祭文)¶
<pb:KR2g0038_WYG_018-28b>¶
人心皆孔孟世道皆商周此意無人㑹西風吹古丘白¶
日金牛洞青雲丹鳯樓思君不可見新月上簾鈎(周瑛/撰挽)¶
(詩/)¶
　　侍郎楊文懿公言行録　　　　　楊　亷¶
楊守陳字維新浙江鄞縣人中進士歴仕景泰𢎞治間¶
官至吏部右侍郎卒年六十五贈禮部尚書謚文懿公¶
五嵗就家塾日記數百言初學詩歌輒有竒語稍長習¶
舉子業詞理兼優夐出倫輩四方學者往往傳録所作¶
<pb:KR2g0038_WYG_018-29a>¶
經義論策之文以為式¶
憲宗皇帝初開經筵公為講官多所啓迪一日講書武¶
成篇公進曰魯論稱舜無為而治周書稱武王垂拱而¶
天下治是則聖人之治皆不勞而佚也然後世人主有¶
祼居禁中委政内侍者乃召望夷之禍有髙居無為肆¶
情嬖豔者乃啓禄山之變是何也盖舜之所以無為者¶
由其封山濬川以至舉相去凶無一不盡其道武之所¶
以垂拱者由其列爵分土以至崇徳報功無一不究其¶
<pb:KR2g0038_WYG_018-29b>¶
心皆嘗憂勞而有為乃始佚樂而無為也後世人主則¶
孟子所謂安其危而利其菑樂其所以㤀者耳此聖狂¶
治亂所分惟陸下留意時左右聴者悚然權倖有重公¶
欲援之者使所親諭意公謝却之私於其人曰吾猶婺¶
婦也守節三十年今老矣豈白首而改節邪(何辱新/撰墓誌)¶
(銘/)¶
詔集議桃廟禮官請桃懿祖而以徳祖比宋僖祖百世¶
不遷公抗言禮天子七廟祖有功宗有徳乃孔子之言¶
<pb:KR2g0038_WYG_018-30a>¶
故凡號太祖者即始祖必事之以配天若商周之契稷¶
皆以功而非論其本統也宋之僖祖及我徳祖可比商¶
周報乙周亞圉非契稷比議者徒謂大儒嘗有取於王¶
安石之説而不從孔子遂使七廟之間既有始祖又有¶
太祖太祖既以配天而不正南向之位名與實乖豈先¶
王之禮哉若謂降而合食為非禮則王者既立始祖之¶
廟又推始祖所自出之帝而祀之固無嫌也憲宗升附¶
請并祧徳懿熈三祖自仁祖以下為七廟異時祧盡則¶
<pb:KR2g0038_WYG_018-30b>¶
以太祖擬商周契稷而祧主藏於後寝祫禮行於前廟¶
時享則尊太祖祫祭則尊徳祖各不失尊庶無悖禮議¶
者不能從(程敏政/撰傳)¶
𢎞治元年春公上疏請上日御經筵及午朝聴政大畧¶
謂陛下一日之間居文華殿之時多處乾清宫之時少¶
則心清理明聖徳日隆矣優詔嘉納脩憲宗實録以公¶
為副總裁仍兼禮部事公上章請辭部事専史職章再¶
上皆不允踰年公又疏乞致仕且曰吏部進退百官衆¶
<pb:KR2g0038_WYG_018-31a>¶
怨所集聞望如尚書王恕者尚招人言况臣迂踈豈勝此¶
任仗望賜臣致仕養病林下以盡餘年上不許致仕命¶
公以吏部侍郎兼詹事府丞史館供職如故公嘗言古¶
人謂國可滅史不可滅我太祖定天下即命儒臣撰元¶
史太宗靖内難其後史臣不記建文君事遂使建文數¶
年朝廷政事及當時忠於所事者皆湮沒不傳及今来¶
輯尚可補國史之缺景皇帝已復位號而英宗實録標¶
目猶言郕戾王附是冝改正舊例羣臣章䟽留中者雖¶
<pb:KR2g0038_WYG_018-31b>¶
有可傳皆不得書乞以留中之奏悉付史館擇而書之¶
草奏欲上以病不果(墓/誌)¶
公天性孝友與人交篤於信義居嘗退遜體若不勝衣¶
言若不出諸口至商確義理論事是非曲直則侃侃剛¶
直視義所在勇往奮發雖壮夫不逮也嘗被命教内侍¶
省教成多去為近侍與公同事者率因之取寵貴而公¶
獨無少資藉士論多之公博學多識於書無所不讀遇¶
有所得即為論著蚤嵗嘗作五經四書私抄而詩書二¶
<pb:KR2g0038_WYG_018-32a>¶
經尤為精到至其家庭授受而用以取科者則専門易¶
學(王㒜撰/神碑)¶
先生志行髙雅學博而才俊問學之功孜孜不懈而天¶
資頴敏絶人古今詩文毎一過目輒為倍誦於凡事物¶
之觸於目感於心者未始不即之以賦咏作為詩歌以¶
見意(李紹撰禮闈/唱和詩序)¶
公二子長茂元字志仁次茂仁字志道先後起家進士¶
茂元累官山東按察副使𢎞治甲寅河決張秋朝廷遣¶
<pb:KR2g0038_WYG_018-32b>¶
重臣治河而武臣中貴各持有頭目縻用不貲茂元馳¶
疏上聞以是得罪謫長沙府同知尋謝病棄官歸屢為¶
當道薦起弗果𢎞治癸亥尚書馬文升推轂轉安慶府¶
知府茂仁今任刑部廣東司郎中先是委議問刑條例¶
兼總本部十三司章奏諳達事體士論韙之諸孫美珩¶
美璜美琚美瑀美瑶美環美瑜森然玉立又公之積慶¶
云(統/志)¶
　　廣東布政陳公言行録　　　　　楊　亷¶
<pb:KR2g0038_WYG_018-33a>¶
陳選字士賢浙江臨海人進士歴仕天順成化間官至¶
廣東左布政使卒年五十八公少沈静端慤不妄言笑¶
從鄉先生陳璲㳺日坐一室誦習未嘗嬉戲敝衣糲食¶
人不堪其清苦而處之自如為文理致深宻讀之有味¶
(吳寛/撰傳)¶
出廵江西風紀大振不以刑法立威官吏相戒自不敢¶
犯憲宗嗣位公上疏言君子小人進退治道所係不可¶
不慎言甚剴切提學南畿學者競為浮華之文力欲變¶
<pb:KR2g0038_WYG_018-33b>¶
其故習徧歴郡縣宿學宫黙然端坐以身為教令讀小¶
學書暇則習禮一時諸生翕然感化¶
擢廣東布政使廣民疲困為除徭役罷和買偹賑濟皆¶
務為惠養計數洗寃獄閩人賴克哥等三十九人湧於¶
海舟為風漂至潮州守者獲之以通畨論又邑民劉馬¶
住及黄福等十九人被誣為盗公察其寃悉釋之尤不¶
畏貴倖中官有弟昌為武職者逼娶寡婦為奪還之於¶
是乃有提督市舶司者倚進貢為奸利役户苦於供需¶
<pb:KR2g0038_WYG_018-34a>¶
特减三十人其後畨人馬力麻與海商私通販易詭稱¶
蘇門答刺國使臣市舶利其貲不問公𤼵其偽時又有¶
賽瑪爾堪使臣泊六灣以獅子入貢浮海還國云欲往¶
滿刺加更市獅子公言此西域賈人為圗利耳使墮其¶
謀必貽安南諸夷之笑國體所闗甚非細故中官既蓄¶
减役户之怨且素利進貢及是毎為阻抑怨益深乃誣¶
奏他事勘事者求事實不得必欲文致其罪竟逮公赴¶
京廣人數萬擁留之公在道病作行至南昌而卒¶
<pb:KR2g0038_WYG_018-34b>¶
公立志以古聖賢自期待潜修黙識不求人知其學以¶
克己求仁為要因自號克菴讀書不資於文詞遇格言¶
即手録於册為力行之助平生言若不出口視所當為¶
者則勇於為之不顧利害其處事緩而詳御下嚴而恕¶
至於言動端荘雖家人見其終身然也身既貴顯燕㑹¶
惟服先人故衣帶客至瓦器疏食相對無媿色自河南¶
聞喪還行装蕭然車一兩而已及之官廣東騎驢出都¶
門而去其儉約有寒士所不及者(並/傳)¶
<pb:KR2g0038_WYG_018-35a>¶
嗚呼此吾友陳公士賢之墓公有天下不可奪之大節¶
有足以濟天下之大才有不可遏於天下之大勇國家¶
承平日久士夫多奄奄無氣節間有之而檢身之功或¶
歉焉故其發之也不耀而其持之也不恒如吾士賢則¶
何可議哉其學識粹然一出於正其操履恪然一出於¶
誠其居此官即欲盡此職其行此事即欲盡此心其視¶
去就升沈甚輕一在於生靈國家餘不䘏也宦轍所至¶
無不感動響應者廵江西江西人到今萬口一詞稱頌¶
<pb:KR2g0038_WYG_018-35b>¶
為各御史南畿河南士名遮道泣送者萬計復相率立¶
生祠及去思碑被閹誣時兵民數萬填溢衢巷號訴於¶
詔使多涕泣者閹復以賂啖公所黜吏張聚者證公吏¶
死不從公名滿天下士大夫無問識不識論一時正人¶
必僉曰陳某(張元禎/撰墓表)¶
　　吏部尚書康懿陳公墓誌銘　　　王　㒜¶
𢎞治元年二月二十九日太子少保南京吏部尚書致¶
仕莆田陳公以疾終於家訃聞命加䘏典又命舉壹惠¶
<pb:KR2g0038_WYG_018-36a>¶
之制於是諭祭以文瑩𦵏以式具如故事而以康懿易¶
名又允合經禮上念公先朝舊臣所以軫不憖之悲而¶
施寵終之恩如此吁可謂盛矣公𦵏有日其家以公治¶
命來請予銘予感公知已不能辭乃按其鄉人工部侍¶
郎劉公璋状而銘之曰公諱俊字時英别號患菴自㓜¶
聰警不凡長逰即横治書經正統丁卯試鄉闈以閩藩¶
第一人𤼵觧明年中進士第授户部主事累遷員外郎¶
郎中成化乙酉陞南京太常少卿戊子召為户部右侍¶
<pb:KR2g0038_WYG_018-36b>¶
郎癸巳改吏部乙未陞左侍郎丁酉滿九載拜南京户¶
部尚書庚子奉勑改兵部恭賛機務甲辰轉吏部丙午¶
尚書九載滿赴闕上嘉勞之賜以羊酒寳鈔俾還任無¶
何疾作抗疏乞休遂加太子少保致仕璽書馳傳還鄉¶
仍命有司月給廩米二斛嵗供輿𨽻四人盖歸既逾年¶
而疾甚以至不起公為人負氣礪志自為主事已綽有¶
賢聲嘗督天津諸衛官兵採秋青草即日奏减嵗増之¶
數三十五萬束令止輸原額蘇松諸郡折糧銀為里豪¶
<pb:KR2g0038_WYG_018-37a>¶
所侵者七十五萬兩有竒公往徴之不數月悉輸内帑¶
尚書金公濓大賞異之自是更景泰以至天順其所任¶
職皆嚴辦而賢能之聲日益有聞辛巳朝廷出師征兩¶
廣叛㓂命公往督饋餉時郡邑殘破公私匱乏百方籌¶
畫事克有濟大率如弛鹽商越境之禁俾得随處貿易¶
而引輸粟二斗於南雄梧州用是兵不乏食而民不出¶
賦輿論稱之是冬母喪乞守制不許明年師還始歸莆¶
又明年復任未幾而有太常之命先是為少卿者多不¶
<pb:KR2g0038_WYG_018-37b>¶
檢一祠官缺請託紛然公至僉舉以公遂帖然服盖其¶
為務甚簡而公任之嘗不勞餘力識者固已知非公久¶
處之地矣閱嵗再朞遂入朝為户部尚書楊公鼎以剛¶
悍自任不稍貸於僚佐然獨重公事經公㫁制者即不¶
復省屬時四方奏災異三邉告輸輓文移還集咨議旁¶
午裁决如流不淹晷刻而靡不曲當人咸服公為不可¶
及幸卯京師饑公奉勑發太倉粟一百萬斛减價糶以¶
利民權貴有乗時射利者公請於上凡糴以升十計滿¶
<pb:KR2g0038_WYG_018-38a>¶
一石者閉不與其計遂沮而饑者獲濟壬辰上命将北¶
征特勑公總督軍餉於秦晉諸邉公倍道疾馳比至則¶
邉庾空竭嵗且不登芻粟價湧而榆林延綏糧道險逺¶
輸者病之公乃𤼵金於内郡市易且修西安韓城同官¶
徑道以使飛輓是行所向無敵敵人授首公勞伐居多¶
凱旋加俸一階尋遷吏部銓綜人物號為清允比陟南¶
臺薦更留府剗除宿弊盖不動聲色而事皆就緒不假¶
威嚴而人自摺服名徳老成上方倚毗而公乃引疾决¶
<pb:KR2g0038_WYG_018-38b>¶
去秩増宫保而禄之終身(下/缺)¶
　¶
　¶
　¶
　¶
　¶
　¶
　明名臣琬琰續録卷十八¶
