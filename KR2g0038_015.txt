# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.231618
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷十五
<pb:KR2g0038_WYG_015-1a>¶
欽定四庫全書¶
　明名臣琬琰録卷十五¶
　　　　　　　　　　　　　明　徐紘　撰¶
　　昌寧伯壯敏趙公墓誌銘　　　　　尹　直¶
國朝膺天御宇百二十載内安外寧豐亨熙豫固由聖¶
明繼作於上而亦文武夾輔於下之所致肆惟英桓果¶
毅之才宏偉頎碩之資入則纓冠佩玉位保傅儀百辟出¶
則綰章持節總師旅敵王愾使朝廷有所恃而安逺方¶
<pb:KR2g0038_WYG_015-1b>¶
有所惮而不敢發者盖世有其人焉若太保兼太子太¶
傅昌寧伯趙公其一也乃兹已矣嗚呼惜哉公諱勝字¶
克功姓趙氏系出漢充國之裔世居河朔至伯父赤考¶
再興國初始徙家永平之遷安遂占籍焉太宗文皇帝¶
靖難師興赤以謀畧從征有功授永平衛百户歿于戰¶
陣無嗣再興襲陞千户永樂庚寅北征大破其帥巴雅¶
實哩殺敗阿嚕岱餘衆陞指揮僉事洪熙改元復以征¶
北功陞指揮使尋卒公襲甫髫齡賴母王夫人矢節教¶
<pb:KR2g0038_WYG_015-2a>¶
育底于成立恒思父遺言我生為壯士而志弗就爾長¶
須努力報國亢宗毋負竒男子也由是刻志勵行事母¶
極孝敬始終無違禮正統己巳北兵入京畿公率兵出¶
西直門扼其衝突躬履戰陣斬馘無等敵遂奔遁景泰¶
庚子擢僉都閫名以發聞英廟復辟録公舊勞加僉前¶
軍都督府事佩刀侍衛天順戊寅選管三千營操辛巳¶
秋曹孽叛逆公擒獲居多遷都督同知時北兵深入陜¶
西固原公(闕/)　㕘將率師往𠞰敗之今上嗣統命兼勇¶
<pb:KR2g0038_WYG_015-2b>¶
營典操推恩給誥進封榮禄大夫褒榮三代成化乙酉¶
重建永天門公董軍應役既訖工適山西邊徼有警命¶
公佩平西將軍印統軍来援次鴈門闗報兵已遁乃還¶
明年秋往征延綏河北兵聞風渡河趨大同納欵入貢¶
師旋即命典操耀武營戊子夏故元兵暨海西諸夷弗¶
靖廷議請以公總鎮之乃佩北征前將軍印杖節以征¶
至則申嚴號令簡閱軍士調度有方屢奏克獲賜勅奬¶
諭辛夘春召回總典五軍營壬辰春調千三營是夏至¶
<pb:KR2g0038_WYG_015-3a>¶
甲午秋兩奉制勅佩印總帥北征敵輒逺却丙申總督¶
軍士濬築京城垣塹兼葺西直門城樓陞後軍都督府¶
左都督戊戌冬加太子太保癸卯秋勅封昌寧伯嵗食¶
禄千鍾丙午冬加太保兼太子太傅丁未春皇貴妃萬¶
氏薨奉勅董工造墳于天夀山之西南朝夕督視觸冒¶
寒暑遘疾輿歸遂不治是嵗七月朔也訃聞當宁惻然¶
哭悼特賻鈔三萬貫給麻苧白布有差輟視朝一日勅¶
所司為造塋域遣官諭祭者屢追封昌寧侯諡壮敏䘏¶
<pb:KR2g0038_WYG_015-3b>¶
典渥矣公生永樂庚子後正月之朏享年六十有八曽¶
祖寶山祖保父泊俱贈榮禄大夫同知都督府事曽祖¶
妣閆妣王及原配李繼冉俱贈夫人先卒葬昌平縣太¶
平鄉之原子男一瑄以舎人選侍春官詔賜冠帶先公¶
一年卒女二長適都指揮白壐次適定西侯蔣公仲子¶
騤孫男三長鑑恩授冠帶次鉞次錫女三曽女孫二俱¶
在室鑑卜以卒之秋八月二十日奉公柩啟夫人之封¶
窆焉前事具公世出行實請予銘維公早襲勲階㷀孑¶
<pb:KR2g0038_WYG_015-4a>¶
乃克篤志奮興閑習武畧涉獵儒書累膺簡命佩符建¶
節東征北伐英威勇譽聳聞中外所至敵輒聞風奔遁¶
靡敢抗迎乃不窮追逺襲僥功啟釁所謂不戰而屈人¶
之兵厥功𢡟焉矧平居總操督工簡教有方䘏撫周至¶
士卒感悦立朝行已慎重無違縉紳推敬朝廷倚重凡¶
奉勅遣出辭還見有白金文綺寶鏹餼醴之錫蟒衣玉¶
帶嵗節恩意尤多而卒也賻襚塟祭封爵加諡有隆無¶
殺始終榮哀何其盛哉余與公同朝久知公深去秋㕘¶
<pb:KR2g0038_WYG_015-4b>¶
典邦政兩偕公考閲武學官舎諸生相歡竟日益見公¶
之忠亮端凝信為國之干城而於古之名將奚忝然則¶
銘於予宜銘曰皇明奠安泰山盤石曰惟文武篤棐勵¶
翼桓桓趙公系出充國世有聞人儲休委澤粤若公考¶
早世充職從我文皇勛階累積公自㓜孤式克修飭武¶
畧究通體貌軒特兵㓂及郊慨然舉檄乃率虎旅乃肆¶
鷹撃乃僉都閫英譽炫赫先帝録勞崇登顯陟出則總¶
操入則侍直今上倚毗寵恩彌益屢佩印符屢奉制勅¶
<pb:KR2g0038_WYG_015-5a>¶
東征北伐所向無敵或聞風遁或受俘馘恬不邀功邊¶
不啟隙惠周司徒威讋逺域帝曰汝勝久樹勛績予維¶
汝嘉其進封伯公拜稽首曰敢忘徳報徳維何委身戮¶
力營星俄隕尚勞敦役訃聞九重良深痛惜䘏典渥優¶
哀榮何極太平之原鬰鬰松栢撮跡勒銘永賁窀穸昌¶
寧之號於昭千億¶
　　户部尚書陳公神道碑銘　　　　王　㒜¶
成化壬辰夏六月辛夘南京户部尚書陳公以疾終于¶
<pb:KR2g0038_WYG_015-5b>¶
位今制凡兩京文武大臣喪朝廷必遣官諭祭命有司¶
營𦵏至於勲業位望之炤灼者又益以賻贈之禮凡此¶
皆公所宜有而必得者南京户部既以公訃聞其叔子¶
鵠遂奉柩去歸其鄉以俟命焉公諱翼字冲霄鳯陽虹¶
縣人其先居朱陳村宋季徙彭城今居虹縣者又徙自¶
國初祖敬先考鑑皆以公貴累贈資政大夫南京户部¶
尚書祖妣妣皆夫人公㓜有異質先考尚書公指以語¶
人曰吾家世農業人知吾所治者稼而不知者種徳吾¶
<pb:KR2g0038_WYG_015-6a>¶
兒其稼之穫乎宣徳壬子中應天府鄉試宣徳丙辰㑹¶
試中進士第授行在户部主事嵗己巳北兵侵邊王師¶
北征命往永平等處偹芻糧永平圻内郡征輸繁重民¶
無宿儲公百方區畫民不厲而兵饒給還奏稱㫖復出¶
内帑金數萬兩命糴粟遼陽實邊廩竣事陞郎中尋奉¶
璽書督江西先是嵗賦皆卒伍漕輓朝廷因用武乃復¶
更以民有司承望風㫖嚴程趣辦民殆弗堪公曰賦無¶
後期足矣奚以亟為乃循行郡邑求得其富厚者俾具¶
<pb:KR2g0038_WYG_015-6b>¶
舟分漕且諭之曰此一時權宜爾師還當無爾勞衆樂¶
従焉景泰初上崇孝敬録忠義偹財用清贓罰申舊典¶
體羣臣六事未報聞尚書公訃乞歸三司御史交章留¶
之上命公卒事公遽已馳歸喪次聞命往督漕抵京師¶
乃復歸服㡬終㑹上命廷臣舉堪任方岳者僉以公對¶
即其家拜山西右布政使馳𫝊赴任公問民疾苦為蠲¶
其逋税至十餘萬石素民利五臺山木至是有禁公弛¶
之樵蘇自若鴈門既設兵守禦益戍以民咸釋之使歸¶
<pb:KR2g0038_WYG_015-7a>¶
農業公既厚民生謂可以役其力矣始於某暇日築忻¶
州城除道通平西嶺又感發其良心俾脩陽曲諸廟學¶
盖民不知勞而頌有徳者至多不容口英廟復辟召還¶
拜都察院右副都御史給従二品禄巡撫寧夏時西邊¶
連嵗用兵民罷敝甚公拊循之又籍其貧甚者計口給¶
食奏蠲逋租之累里正者寛兩税抵輸布帛厥貢果實¶
皮革諸物皆乞權罷之其地故有宣聖廟祀禮與中州¶
等頃嵗儉行釋菜公曰其為費㡬何而用以化導邊氓¶
<pb:KR2g0038_WYG_015-7b>¶
其利溥矣俎豆之事吾何敢廢亟復之時西番入㓂邊¶
將失利其勢猖獗公乃檄諸部固城堡繕器械募材武¶
士為土兵㕘以官兵守要害既而朝廷命將出師敵始¶
引去西師解嚴公乃上章乞省墓不允然上亦念公在¶
邊久思有以少休之矣未㡬陞南京户部左侍郎今上¶
即位勅公總督京儲及屯田諸務公始至㑹臺臣建議¶
令諸司察舉其屬公首劾罷其不事事者數輩而薦用¶
其才且賢者廩庾廢壊其修復之資咸取具軍役而公¶
<pb:KR2g0038_WYG_015-8a>¶
有餘財則積以待敝公曰縻有用之物困無告之民吾¶
不能牽於吏議以隠忍於心也即日以便宜從事人謂¶
公一舉而能除數十年弊復因灾異上䘏民力録囚徒¶
裁省鹽糧俸鈔三事丁繼母憂賜葬祭旋命起復公懇¶
乞終制祥禫召還京陞南京户部尚書總督如故三年¶
乞奏最上以其兼領諸務止之賜誥命進階資政大夫¶
公至是功業既成精力向衰在他人若可以少自暇逸¶
而公感知遇期於盡瘁每晨興入公館治事食頃詣臺¶
<pb:KR2g0038_WYG_015-8b>¶
迄日旰未休屬僚文移趣辨不少貸卒之以此成疾疾¶
甚猶日省署不廢嗚呼必如公而後可謂無負於委任¶
矣公為人嚴偉立朝稜稜有風望自為郎署人已憚其¶
剛直無敢有忤之者及出更藩鎮入踐臺省位叙日髙¶
年徳日茂晚生後進以得公接納為幸而小官下吏趨¶
走聽令有莫敢仰視者矣公生於永樂甲申夀六十九¶
配李氏封夫人側室樊氏朱氏五男子鳯沂州判官鸞¶
虹縣隂陽訓術鵬義官皆李出鵠國子生樊出鶚朱出¶
<pb:KR2g0038_WYG_015-9a>¶
三女其長者嫁郭宣錢宗季在室孫男五公之卒也其¶
同年友南京吏部尚書崔公既經紀其喪復述公履厯¶
以授鵠俾持以乞文於予將立碑神道予雅辱公知愛¶
公之妣文夫人喪嘗忝執筆為銘今於銘公又奚辭其¶
葬以卒之年十一月壬寅其墓在邑西南沱河之陽銘¶
曰維古大臣以道事君道用於時惠利在民烈烈陳公¶
遭逢列聖煌煌兩疏詞嚴義正豈不公用人孰究知其¶
所知者公之緒餘秉徳懐誠初終一節何歉於公元侯大¶
<pb:KR2g0038_WYG_015-9b>¶
耋沱經夏丘爰墓其陽勒銘穹碑永永不忘¶
　　副都御史盛公墓誌銘　　　　　　丘　濬¶
英廟復辟之初權臣之冒功者朋比為奸鑿空起邊釁¶
欲樹竒功以盖其迹率師關塞即還敵因乘之而入十¶
三道御史欲有言同事有洩之者彼先入愬于上誣御¶
史中有與被繫内臣張永同族者欲為之報復以激上¶
怒即逮所誣御史下獄明日衆御史章始上上御便殿¶
召衆入盛氣待之擲章付御史誦之至半上曰止摘章¶
<pb:KR2g0038_WYG_015-10a>¶
中所條事析之令其分疏復諭之以終誦上意稍悟然¶
重違權臣意姑従輕典凡列名者俱謫外任其一人錫¶
山盛公也時掌河南道事出知保定之束鹿縣先是權¶
啟邊釁其勢熖可畏人無敢言者惟公首與同官涞水¶
張君鵬謀謂事干軍國某等官臺憲烏可畏禍不言張¶
公以為然即入謀之兵都給事中王鋐約以章交上機¶
事因之而失時聯官者皆未知也亟召入永平周公賓¶
倉卒誦所上章者音洪亮畧無阻滯及對上之言詞直¶
<pb:KR2g0038_WYG_015-10b>¶
理正天下聞而壯之而不知首啟其謀者盛公也同日¶
出補外者若干人其後惟盛公年最髙官最顯而能以¶
令徳終嗚呼天於忠臣之報固獨厚之耶公諱顒字時¶
望常之無錫人正統辛酉以尚書蔡氏傳得儁京闈在¶
太學十年所交皆海内知名士景泰辛未始登進士第¶
首擢河南道監察御史尋以老成掌道事時初經己巳¶
之變朝廷懲前政委靡之失稍開言路一時言事者毛¶
舉細故攻訐隂私以張直聲公獨顧大體惜人才掩其¶
<pb:KR2g0038_WYG_015-11a>¶
疵疾不為已甚善𩔖賴之嘗兩奉命出按淮時值嵗大¶
歉𤼵倉賑貧全活者甚衆按閩時適當大比㧞賢振滯¶
是科得人為盛及是首謀摧折巨奸直聲凜凜聞天下¶
其知束鹿也邑多顯宦往往怙勢為不法聞公至相戒¶
曰是嘗劾奏石總兵者其人不可犯也公變摶擊以為¶
撫循吏畏而民安之未㡬丁内艱去民留之不可俟其¶
服闋相率詣闕乞公公得再任不復用刑法有爭訟者¶
諭之以理輙叩首聽受不復辯鄰邑聞之訟多年不决¶
<pb:KR2g0038_WYG_015-11b>¶
者各来請判于公公折以片言各心服而去時人有清¶
如水明如鏡之謡邑介真保間四境之民雖非所治亦¶
聞趨赴郊外有荒地自然聚以城市邑人風因目為清¶
官店既去任民築亭為立去思碑請文士為作記至今¶
存焉嵗甲申推守邵武行所無事不動聲色而郡大化¶
既而巡撫都憲以延平民狡而事繁請于朝移公治之¶
延平與邵接境聞公政有聲素莫不革心向化巡按御¶
史録公兩郡政績請旌異于朝進公一階封贈父母及¶
<pb:KR2g0038_WYG_015-12a>¶
妻癸巳陞廣西㕘政専督糧餉丙申陞雲南右布政使¶
丁外艱服闋改陜西尋遷左時廣西殘破之餘公委曲¶
措注民夷賴以不擾陜西地臨三邊公在任日邊報無¶
虚月適嵗多歉公調度有方而餽餉不缺入為刑部右¶
侍郎佐其長以明刑恒舉歐陽公求生不得則死無憾¶
之語為寮屬告有深文巧詆者輒不樂之刑用是平僅¶
再閲月調公南京盖當道者之鄉人有欲得公處者或¶
以為言公乃曰吾南人往官于南固其所也明年山東¶
<pb:KR2g0038_WYG_015-12b>¶
旱飢盜賊將乘之而起廷議建遣大臣巡撫僉曰無如¶
盛時望者改公都察院左副都御史乘驛往命至公即¶
日就道甫下車禱于天雨即大至枯槁復甦公多方設¶
法凡前人救荒之政於今有益者次第舉而又因時之¶
宜條數十䇿行下所司民賴以賑濟䘏之餘所儲尚百¶
餘萬又有餘力以及於前代聖賢有功於齊魯者為之¶
建祠宇以報祀之公山東之政大抵以黜貪暴表忠良¶
除苛政以固民心為本在山東者三年齊俗翕然以變¶
<pb:KR2g0038_WYG_015-13a>¶
年近七十以老疾上章乞致仕上以其情詞懇切從之¶
馳驛歸至徐州適所部有大獄以公知其始終有㫖命¶
鞫之獄成後歸公自家食時家事一以付其弟頤至是¶
抵家伯仲怡怡友愛加篤公於家事一不問頤為之搆¶
方塘書院疊山鑿池蒔花植竹以為娛老之地公時静¶
坐一室焚香讀書以自適泊如也嵗丁未以上皇太后¶
徽號恩進公一階家居者六閲寒暑以嵗壬子正月二¶
十六日卒享年七十有五訃聞賜𦵏祭如例卜以是年¶
<pb:KR2g0038_WYG_015-13b>¶
臘月六日𦵏於惠山之原弟頤命其子虞持狀来京師¶
求予銘按狀盛氏常州右族世多聞人曽大父諱茂之¶
大父諱子實父諱文珪俱以公貴贈都察院左副都御¶
史祖妣呉氏妣馬氏俱贈淑人公配三娶殷氏贈淑人¶
顧贈恭人何封淑人子男二唐義官龍䕃補國子生女¶
三人孫男二銘釗女四曽孫男一女二銘曰公為循吏¶
仁中自義公為憲臣義中有仁公撫邦國變荒為熟公¶
佐邦刑於死求生撮其功業所在烈烈曰鉅而艱摧折¶
<pb:KR2g0038_WYG_015-14a>¶
大奸因銘及之補史之遺¶
　　浙江按察使楊公墓誌銘　　　　楊守陳¶
天順初英廟復辟時廣西道監察御史楊公印馬于畿¶
内民羣訴太監吉祥忠國公石亨奪其田若干頃公具¶
以聞併言其怙寵擅權之罪詔稱公敢言稱職命吏部¶
記之盖將以大任也既而還京彗孛連見祥亨二凶日¶
益張十三道御史謀劾之有私泄於亨者乃與祥合謀¶
上譛暨彈章入上震怒召諸御史詣文華殿俾誦彈章¶
<pb:KR2g0038_WYG_015-14b>¶
而厯詰之某道御史周賓與公同輩且誦且讀厯陳二¶
凶罪狀明甚然天意入先譖莫能回悉下錦衣衛獄逼¶
誣引大臣刑甚慘酷數瀕死卒無一語他及有司文致¶
坐公死而十三道長皆坐戍餘多坐貶奏上矣㑹京城¶
大風雹㧞木壊屋走正陽門下馬牌於郊外於是獄皆¶
從减死者戍戌者貶貶者復而公就戍遼東之鉄嶺道¶
遇赦還或謂公宜詣二凶謝庶免後禍公不可復謫戌¶
廣西南丹居五嵗二凶相繼以逆誅公被特㫖還里居¶
<pb:KR2g0038_WYG_015-15a>¶
今上嗣位以言官奏復公舊官改陜西道尋陞浙江按¶
察副使居父憂起復舊治巡海後陞按察使卒于官自¶
古亂臣逆黨必先淫刑重法以箝羣衆之口而懾服其¶
心俾莫敢不從然後逞其志此二凶所以必欲寘公於¶
死既而公幸生全二凶卒皆誅滅而公乃復于位由天¶
子之明足以别忠邪智勇足以定福亂故也公姓楊諱¶
瑄字廷獻南昌豐城縣人其始祖曰王君權唐季相南¶
平王累官金紫光禄大夫居南昌之武寧𫝊十有五世¶
<pb:KR2g0038_WYG_015-15b>¶
曽祖囘仲猶王姓國初徙豐城占籍始訛為楊盖其方¶
言王楊無異音故也公祖名髙不仕父子榮以鄉舉累¶
官蜀府左長史母周氏公以甲戌進士為御史僅兩期¶
而罹二凶之禍再起為御史嵗餘遂副憲于浙杭州衛¶
指揮陳鼎父子肆㐫惡海寧民管箎沈琦工詆誣皆莫¶
敢誰何公悉寘之法屬府造上供紙嵗若干萬工估價¶
每張銀一兩公計量纎悉减十之九嵗省銀若干萬兩¶
民徳之其巡海道以軍官多役戌卒嚴禁之立五日一¶
<pb:KR2g0038_WYG_015-16a>¶
操㸃之法以邊餉米糲而卒空為革勢豪攬粮之弊奏¶
増一通判専理以武臣多不學無諳為葺學延師教其¶
子弟凡城隍墩堠廨署舸艦兵甲皆以次繕葺之無遺¶
餘力及定海之城北捍海塘縣西走馬堤霩衢所之衷¶
外海塘徤跳所之海塘海塩縣之大海塘皆修築之以¶
奠邑居以興民利而海鹽塘踰二千三百丈工尤鉅禦¶
患尤大非公莫能為也在杭州以按察司卑隘逼塞廼¶
徹舊宇改創數百楹穹鉅偉麗闢其前衢廓然四達以¶
<pb:KR2g0038_WYG_015-16b>¶
西湖舊深廣能溉諸邑田至十六萬頃今湮過半奏請¶
浚深之如舊防於湧金門址闢水門放湖流入城河出¶
清湖閘抵海寧黄灣以溉十六萬頃田復於畏吾寺前¶
後建三橋以通水門俾小舟常入湖取淤泥以濬深可¶
久不湮功雖未就慮則深逺矣公巡海數嵗波恬風息¶
成化丁酉春忽報倭船數百犯邊公時在杭寮寀驚問¶
公徐曰彼果来犯吾將盡誅之乃出巡至寧波府衛已¶
戒嚴守令呼民壮授甲林立矣公謂曰海上甲兵自足¶
<pb:KR2g0038_WYG_015-17a>¶
内地不須虞安用民壮今農事方殷亟散之至定海數¶
日迺方倭僅兩船入貢耳於是皆服公之智量其為按¶
察司以憲度久弛力振之嚴門禁察吏奸斷訟明敏無¶
留獄禁官署毋桑蚕以争民利諸婦女毋入寺觀以隳¶
風俗甫半載而病作寮寀往問尚與論築海溏之法浚¶
西湖之利無片言及私成化戊戌七月朔日卒年纔五¶
十有四耳公疏爽有志節喜建功業又才足勝之視天¶
下事無不可為者然賦命不永而止此無不惜之公娶¶
<pb:KR2g0038_WYG_015-17b>¶
許氏封孺人生三男長源縣學生次淮次澗側生一男¶
澮最少卜以某年某月日葬某山原以余與公有雅持¶
憲副胡君濙狀請銘余讀狀至天順間二凶事為之慟¶
哭流涕不能已豈獨為公悲也哉嗚呼正統之末社稷¶
非景帝莫可保而一時竭忠殫勞者皆可謂社稷臣也¶
二凶于是時亦受恩不貲富貴極矣而勞蔑如逮景泰¶
末誠可謂惠懐無親者矣天下非英廟其誰歸而二凶¶
者貪天之功弁髦景帝魚肉其社稷之臣殆盡此余所¶
<pb:KR2g0038_WYG_015-18a>¶
謂慟哭流涕而不能已也嗚呼二凶是舉豈但要功以¶
固位而已哉盖以圖改玉之兆也於是勢熖炙天孰敢¶
一睚眦之而公露章顯斥濱死而不易辭可謂忠讜之¶
臣矣曽不數年而二凶者身刑家戮遺臭無疆而公乃¶
髙陟令終流譽千載豈直薫蕕之辨而已哉嗚呼使二¶
凶不自作孽則國家無釁而富貴延及于来𦙍未巳公¶
非以忠讜著則須有他表見豈能若今之焯焯後世决¶
不可泯哉是亦足為萬世人臣之至戒至勸矣余修國¶
<pb:KR2g0038_WYG_015-18b>¶
史既嘗書之然春秋之法辭之重言之複必有大美惡¶
焉故因源請重書之併及其勲業之著者其他文與行¶
皆畧之銘曰人與萬物生天地中惟厥性貴不與物同¶
父子之仁君臣之義是惟綱常允不可離有或離之以¶
肆厥欲宜兩其翅宜四其足䇿名委質以服事人有死¶
無二是名曰臣烈烈楊公事我明辟豸冠繡衣實有言¶
責視彼䟦扈害國殃民忍不能黜飛章奏陳彼日鴟張¶
志將改玉凶熖炙天莫或敢觸公草白簡以率其僚厯¶
<pb:KR2g0038_WYG_015-19a>¶
數彼惡願肆諸朝尺威之嚴國典之極濵死不渝厥心¶
惟赤為國之故以忘其身是曰忠讜庶㡬臣誠瀕死而¶
生入幽而顯帝心孔昭天道不逺公有巨才亦有嘉行¶
有學有文有繁厥詠我皆畧之不書于石獨揚一忠以¶
勵百辟華嵩可夷滄渤可湮惟忠讜臣億載不冺¶
　¶
　¶
　¶
<pb:KR2g0038_WYG_015-19b>¶
　¶
　¶
　¶
　¶
　¶
　¶
　¶
　明名臣琬琰録卷十五¶
