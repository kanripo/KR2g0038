# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.087240
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷十
<pb:KR2g0038_WYG_034-1a>¶
欽定四庫全書¶
　明名臣琬琰續錄卷十¶
　　　　　　　　　　　　　明　徐紘　撰¶
　　前監察御史陳公誌銘　　　　　王　㒜¶
公諱綱字從道姓陳氏蘇之長洲人髙祖貞元淛¶
江行樞宻院都事曽祖文達海道萬户府總管祖¶
則成洪武初由春坊司直改河南道御史以直言授¶
旌賞考哲封監察御史母王氏文靖公汝玉之女贈¶
<pb:KR2g0038_WYG_034-1b>¶
孺人公在童孺時已有鉅人志長而嗜問學通春秋¶
宣徳乙夘領鄉薦其名在第二㑹試入冑監厯事都¶
察院正統己巳英廟親征北方未還景帝監國尋即¶
大位時京師擾攘人心洶洶廷臣雖職居䑓諌亦莫¶
敢昌言國是公據古証今上中興要務八條一曰¶
謹天變二曰急先務三曰正軍法四曰布恩澤五曰¶
廣言路六曰屏奸邪七曰公薦舉八曰察羣吏其大¶
要謂中興與創業無異因敗為成轉禍為福惟在君¶
<pb:KR2g0038_WYG_034-2a>¶
心一轉移之間冬十月北兵進逼京城公復上勤王急¶
務謂敵勢張甚非直要求金帛而己未必不欲效金人¶
以汴宋待我也然我國家輿圖之廣倉廩之實甲兵之¶
利固非宋比然求其人种師道李綱軰亦未多見乞遴¶
選武臣授以方畧俟其深入乃奮擊之及勑邊將勒兵¶
内向邀其歸路設有倡為和議緩於武偹且請南遷以¶
圖偷安者即為奸臣宜急加誅以為衆戒疏入上感悟¶
命施行之且竒其才可任風紀即日授公浙江道監察¶
<pb:KR2g0038_WYG_034-2b>¶
御史明年景㤗改元上時政五事皆一時安撫之計辛¶
未奉璽書廵視兩淮鹽課權貴為之歛戢壬申還朝賜¶
宴光祿寺以示優異尋以邊境未寜敵情莫測上軍國¶
大計八條皆見嘉納時吏部缺尚書上命舉可稱任者¶
公率同官言左都御史王翺嚴公峭直右副都御史年¶
富操履端方大理寺卿薛瑄特正不回此三人者擇而¶
用之庶能品藻人才追蹤王直上於是召王翺為吏部¶
尚書以年富為户部而薛瑄亦相繼大拜三載賜敕命¶
<pb:KR2g0038_WYG_034-3a>¶
有咸克振勵不添厥官之褒先是京師有警兵多離次¶
遣使四方召募丁壯聚之勇敢營歳乆逋逃者衆大臣¶
請治其罪編之尺籍公上言召募之初既諭以大義復¶
許以事定遣歸故徤夫勇卒雲集京師争先自效既而¶
淹留日乆恩寵未及飢寒廹身勢必逃避且皇上嘗體¶
天地好生之仁於犯大辟者尚原其死俾𨽻尺籍何至¶
使應募無辜之民與之為伍刑賞失中莫此為甚方今¶
水旱相仍流亡接踵萬一事例太重搜求太急致生事¶
<pb:KR2g0038_WYG_034-3b>¶
端為患非小兼之邊務尚殷急於用武他日復有召募¶
誰其肯從上是其言悉詔不問義勇得復於民者數千¶
人甲戌廵按福建時官䑓山民聚為盗渠魁未獲而逮¶
繫脇從公至釋之趣師勦捕且追其典守者於是與衆¶
相忤按察使楊珏乃誣摭公于朝當道亦多忌公遂左¶
遷陜西邠州判官再徙甘州前衛經歴部符未下而公¶
已丁外艱歸由是絶意功名修復舊業于尹山之陽為¶
終焉計建思菴于先塋之側塑先賢范文公及文信公¶
<pb:KR2g0038_WYG_034-4a>¶
像於中語人曰初吾自分得用於時當學范公否¶
則為文公死爾今兩失之奉其所為像以見吾志¶
識者憫焉公賦性剛毅不肯屈下好善之心雖切而嫉¶
惡太甚事有不可雖達官貴人亦面折之不為少容以¶
故立朝未乆一斥不復亦其勢然哉春秋七十有六以¶
成化丁酉三月廿三日卒配徐氏封孺人子男四莊萃¶
華莖孫男七元輔元佐元亮元齡元睦元桂元弼初葬¶
徐孺人于呉縣鳯凰山先塋亦自預為壽藏至是荘等¶
<pb:KR2g0038_WYG_034-4b>¶
奉柩以戊戌三月二十二日窆焉先期奉河南陽武訓¶
導陳頎状來請銘予與公同朝最久故序而銘之其辭¶
曰陳在成周官有世公暨于後人代躋顯融不隕益封延¶
昇於公惟公才雄式克自奮憂國奉公讜言危論爰求¶
其中有源有本曷不究施卒於困頓鸞鳯伏竄鴟鴞翺¶
翔從古已然於今奚傷公道在人厥聲惟懿太史作銘¶
垂千百世¶
　　眘菴彭先生傳　　　　　　　　葉　盛¶
<pb:KR2g0038_WYG_034-5a>¶
先生彭氏名朂字祖期别號眘菴宋御史中丞思永十¶
二世孫也系出唐安定王後吉州刺史玕始居廬陵山¶
山口六世祖司農少卿少英從文天祥起兵勤王始遷¶
今永豐故今為永豐人曽祖黄徳以書經試不偶乃業¶
醫濟人家有種徳堂葢期待其子孫所以識也祖景忠¶
父叔敏先生生有異質七歳日記數百言嘗從郷父老¶
入佛寺獨不拜寺僧强之不從反叱之曰彼佛踝跣不¶
衣冠我何拜焉人大竒之父間私語之曰爾能力學以¶
<pb:KR2g0038_WYG_034-5b>¶
繼前聞人乎即應聲曰吾能之於是遣從里孫儒曽以¶
南游大通四書理經之㫖年廿六登永樂乙未進士第¶
念親老乞教職就養得南雄府教授在官凡得一美衣¶
食必先奉親諸生化服其為教以經書熟讀講觧為先¶
作文次之毎選諸生之尤者聚一室同飲食躬為訓導至¶
終其任不替造就甚多雲南鄉試聘為考官驛舟抵廣¶
南界有稱臨安府先求見贄以黄金先生笑却之三日¶
復尾其後因怒叱左右擒其人不得既至方鎮諸公禮¶
<pb:KR2g0038_WYG_034-6a>¶
待甚厚凡塲屋事一惟先生言是聼乃知黔國公晟都¶
師昻二公以考官營私是科則各使人偵之獨先生嚴¶
不可犯故爾九載赴吏部以急闕乃除建寜教授績效¶
如南雄有許宗道者以醫書為權要所嬖因中傷官民¶
人謟事之按察使副王増刷卷來卧病道中許一女孫¶
飲人家而寘轎於生員游亨門亨歸怒毆其轎夫許銜¶
之即以游氏父子魘魅入誣且以其居近童五郎祠為¶
証増入其言遂寘亨父叔七人重罪俱就其平民因神¶
<pb:KR2g0038_WYG_034-6b>¶
而下獄者四百餘家且以増素敬先生恐先生直其誣¶
并讒先生不得見一日官吏聚揖増言兹事不枉人畏¶
其威皆曰然先生獨立言游氏非巫者五郎非邪神初¶
損地築城人也事載郡志大人勿信讒衆駭愕而退部¶
選召送志書入乃大愧悔盡釋(下/缺)¶
　　亷齋先生行狀　　　　　　　　婁　諒¶
先生姓呉氏始祖諱兢汴州人唐睿宗時累遷諌議大¶
夫七世孫諱宣娶蜀主孟㫤女徙居撫州子孫因家臨¶
<pb:KR2g0038_WYG_034-7a>¶
川之種湖髙祖諱景南號南窻工詩呉文正公序其集¶
曽祖諱審號楚江慱學詞藻清䴡祖諱涇號逸愚徙居¶
崇仁之蓮塘父諱溥字徳潤號古厓國子司業剛介自¶
守所為詩文有古集母裴氏先生以洪武二十四年¶
十二月十有二日生逸愚夢祖墓一藤盤旋而上問¶
墓傍一老人此為何藤答曰攀轅藤翌日先生生因名¶
夢祥長諱與弼字子傳號康齊繼母鄭氏先生資稟英¶
異八九歳時已負氣岸讀書鄉校嶷然有立待親京師¶
<pb:KR2g0038_WYG_034-7b>¶
習舉子業科第可期矣永樂己丑年十九一見伊洛淵¶
源錄道統之傳心慨慕焉及覩明道書日夜玩讀乃知¶
聖賢之必可學遂棄舉業謝絶人事獨處小樓日玩四¶
書諸經洛閩語錄收歛身心沉潜義理視世之所尚舉¶
不足為其志直欲造乎聖賢之域其詩曰九仭始一簣¶
千里方跬歩又曰誠當通鬼神志當貫金石葢不下樓¶
者二年辛夘冬以用工過苦致疾遂還鄉遭風幾覆衆¶
皆驚怖失惜先生獨正襟危坐舟定問其故曰吾守正¶
<pb:KR2g0038_WYG_034-8a>¶
以俟耳居鄉動必以禮或誚其迂或哂其僻先生介特¶
凛然不少變於俗葢其㴠養體認功深而力定已如此¶
毎省親太學粗衣弊履人莫識其為司成之子里閭之¶
人多横逆勿與校益厚其徳久從其化中歳家亦貧衣¶
食不給風雨不蔽躬親稼穡手足胼胝非其義一介不¶
以取諸人好學之篤不知晝夜寒暑雖在途或夜分或¶
枕上亦黙誦精思無一雜念敬義夾持明誠兩進自强¶
不息日親程課毁譽欣戚不一動其心古之聖賢嘗形¶
<pb:KR2g0038_WYG_034-8b>¶
諸夢寐昨非今是日改月化門人胡九韶嘆曰先生可¶
謂日進無疆者矣先生剛毅疾惡慕明道之和易凡遇¶
逆境必加含容用力既乆渾然無復圭角之露然當風¶
頺俗靡之中壁立萬仭非剛毅不能也深慨嗜利者多¶
師道不立四方來學者却其束修雖饑寒切身有所不¶
顧嘗語學者曰吾平生得患難進了學先韶曰惟先生¶
遇患難能進學在他人則惰志矣嗚乎天所以困窮拂¶
欝其身葢欲堅志熟仁而勝大任也及其工夫貫徹不¶
<pb:KR2g0038_WYG_034-9a>¶
怨天不尤人動靜語黙之間莫非鳶飛魚躍之妙其事¶
親則忘其孝親心或微有不順負罪引慝終亦底豫㓜¶
失所恃事繼母如所生異母諸弟友愛兼篤夫婦之間¶
未嘗有惰容接朋友以誠敬講論義理每忘寢食待親¶
賔隨其所遇不屈其所無間有寒士欲就學者克己為¶
義而館榖之惟恐人不入於善歳㐫餓莩相枕勸諭富¶
民發廪賑濟全活者甚衆里有灌䕃溝池乆湮為田率¶
鄉人開墾修築之人有所賴倡明正學逺近尊信皆知¶
<pb:KR2g0038_WYG_034-9b>¶
崇禮義斥異端惟恐不遵其教為耻先生於世味淡然¶
年十九嘗從楊洗馬學見先生器識超卓未嘗以弟子¶
禮相待情義極厚洗馬位居保傅屢寄聲於先生先生¶
竟無一字相達先生道益髙譽益廣天下仰之縉紳尚¶
徳之士累上章褒薦俱疾弗起天順元年十月忠國公¶
石亨上疏論先生學行之髙士𩔖為之矜式朝廷宜禮¶
聘至京崇以祿位俾展嘉猷英宗皇帝允其言遂遣行¶
人曹隆賫詔兼禮幣起先生于家十二月行人奉詔至¶
<pb:KR2g0038_WYG_034-10a>¶
小陂二年三月上道五月壬寅至京欽授左春坊左諭¶
徳先生上疏辭軄上召入文華殿從容顧問尋遣使賜¶
紗羅羊酒柴米續奉聖㫖朝廷允聞高誼特用徵聘今¶
恵然逺來朕甚喜恱然幣以將誠官以命徳禮非過也¶
不允所辭士友咸勸先生就職先生曰淺陋之學衰病¶
之軀豈堪任使茍就職使須屹然風采動于朝端方不¶
負天書期待之重豈敢為竊祿之官甲辰再疏辭職奉¶
聖㫖固知本心不干仕進亦不煩以冗務特處以宫僚¶
<pb:KR2g0038_WYG_034-10b>¶
之職不必再辭戊申學士李賢請㫖召先生入内閣講¶
中庸己酉三疏懇辭奉聖㫖固辭雖得難進之義揆之¶
中道無乃過乎欲觀秘書可勉就職丙辰先生令子&KR1729;¶
赴吏部告疾部以疾聞上知先生終不可以强留畧有¶
允辭之意七月庚寅四疏終辭奉聖㫖既年老有疾不¶
能供職準辭丙申進封事十䇿一曰崇聖志二曰廣聖¶
志三曰隆聖徳四曰子庶民五曰謹命令六曰敦¶
教化七曰清百寮八曰齊庶政九曰廣言路十¶
<pb:KR2g0038_WYG_034-11a>¶
曰君相一徳同心己未召入文華殿上眷注無已丁寜¶
纂修書籍賚以銀幣給以月廪復遣行人王惟善送歸¶
仍賜詔褒嘉以示拳拳之意先生既辭上令内臣傳㫖¶
勑行人惟善曰天氣近寒吳與弼年老一路好生看顧¶
莫教他費力上之眷遇亦云至矣先生拳拳愛君之誠¶
豈不欲行其所學以繼二帝三王之治顧乃懇辭者葢¶
有不得已焉耳己夘九月遣門生車泰進謝表辛巳冬¶
先生適楚拜舊師楊少傅之墓壬午春適閩拜朱子考¶
<pb:KR2g0038_WYG_034-11b>¶
亭以申平生慨慕之懐己丑十月十七日夘時以疾卒¶
享年七十有九先生間氣所鍾挺然獨立無所傳聞道¶
甚早其為學也尊徳性以極乎道體之大道問學以盡¶
乎道體之細反躬實踐隠顯一致其成徳也人欲静而¶
而氣宇和大本立而達道行知足以周萬物道足以濟¶
天下其心歉然未嘗自以為足也先生風格髙邁議論¶
英發善啟廸人聼其言者莫不踴躍思奮恒舉程子之¶
言勵學者曰言人當以聖為志言學當以道為志言進¶
<pb:KR2g0038_WYG_034-12a>¶
修不可躐等必先從事於小學以立其基然後進乎大¶
學以極夫體用之全論語則以博文約禮為要孟子則¶
以求放心充四端為本中庸則謹乎存養省察之功以¶
致中和之極明太極以知性之原䆒西銘以識仁之體¶
易宗程朱而鄙後學新竒之説書則古文雖致朱子之¶
疑或者以為偽書而删之先生以為古文雖平易而義¶
理亦精深固不得而去取也朱子詩觧已無餘藴春秋¶
則本程子而資胡氏之發明三禮則講而習之以見聖¶
<pb:KR2g0038_WYG_034-12b>¶
人品節之精嘗嘆宋末以來箋註之繁率皆支離之說¶
眩目惑心非徒無益而反有害焉故不輕於著述異端¶
雜說不接於目俗儒之說一覧而得失瞭然理明義精¶
也程朱之言不忍釋手心契道合無古今之異也所謂¶
文皆積中發外之實清明峻㓗曲折迂紆讀之使人自¶
然興起詩則本乎性情原於義理優柔雄渾有盛唐興¶
致日錄紀日新之功𤼵事理之藴大小楷得晉體自成¶
一家而妙於變化天文地志律歴醫卜罔不䆒其說若¶
<pb:KR2g0038_WYG_034-13a>¶
先生可謂全人矣嗚呼紫陽没後世道統無傳所尚者¶
文詞訓詁功名利達而己先生奮乎百世之下覽前迹¶
而啟其任道之機逺續闗閩之絶學誠矌古之豪傑也¶
平生歴患甚多務學甚苦竟不獲少試于時惜哉先生¶
始居石泉宣徳戊申居小陂正統庚申居種湖祖基二¶
載而復居小陂成化八年十月乙酉塟本邑羅原岡娶¶
五峯陳氏子一人&KR1729;女三人長適豐城人胡金次適同¶
邑饒循㓜適臨川饒協先生没有年矣&KR1729;以諒受學門¶
<pb:KR2g0038_WYG_034-13b>¶
下俾狀先生之行顧諒之淺陋何足形容萬一特述聞¶
見之梗槩以詔後世云謹狀¶
　　貞孝先生私謚議(孫鼎/)　　　　　王　㒜¶
儒君子經徳不囘卓行不忒以正已而率人者必其能¶
深明理道洞徹事機判是非得失之途嚴内外輕重之¶
分而聲利不能移形氣不能梏故以守則固以行則篤¶
總萬善而探其本歴萬變而不失其正非如後世匹夫¶
單人執小諒負偏行以成名而立方者其所就固淺淺¶
<pb:KR2g0038_WYG_034-14a>¶
矣而謂其可以輔倫導俗以表師於人乎哉明故廣東¶
道監察御史致仕廬陵孫先生天賦真醇學力懇到行¶
義著于州里材名播于都邑始領江浦教事再陟松江¶
浦教事再陟松江郡學閱二十年履䋲蹈墨正模定範¶
塈登憲臺兼總學政列郡遵化多士向方恤民生之薦¶
臻於饑饉則憂勤之念形於奏疏瞻聖駕之未返於沙¶
漠則悲憤之心發於聲詩及夫請老而歸人斯仰止疾¶
亟而終歛襟待盡若先生者可謂一息尚存終始不離¶
<pb:KR2g0038_WYG_034-14b>¶
於正者矣然先生性至孝奉二親務得其歡心在松江¶
時嘗控騎郊迎以樂親之就養及御史績成遂銜歸恩¶
省以榮上褒封母䘮未除哀毁不輟父年及耄色養不¶
違郡守欲薦聞於上邦人率觀化於下卒之身没而父¶
以壽考終若先生者可謂敬而能安安可能也卒為難¶
矣先生没既五年而壹惠之典未舉至是門人之在朝¶
者以為知理之正而守之勿去者本天徳之貞循仁之¶
愛而行之不拂者全人性之孝此先生之善之大而可¶
<pb:KR2g0038_WYG_034-15a>¶
取以為謚者也翰林侍讀學士雲間錢溥先生之髙弟¶
也既為文以表其墓謂㒜嘗辱先生之教盍申衆議而¶
定謚然與今郡守程宗亦嘗親炙於先生者使併刻石¶
墓上庶過之者知尊其名而仰之不替不亦可乎僉曰¶
可遂合而謚之曰貞孝先生云謹議¶
　¶
　¶
　¶
<pb:KR2g0038_WYG_034-15b>¶
　¶
　¶
　¶
　¶
　¶
　¶
　¶
　明名臣琬琰續錄卷十¶
