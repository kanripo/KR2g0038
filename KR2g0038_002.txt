# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:39.896035
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷二
<pb:KR2g0038_WYG_002-1a>¶
欽定四庫全書¶
　明名臣琬琰録卷二¶
　　　　　　　　　　　　　明　徐紘　撰¶
　　曹國李公歧陽武靖王神道碑銘(有序/)董倫¶
洪武十有七年春三月開國輔運推誠宣力武臣特進¶
榮禄大夫右柱國大都督府左都督曹國公同知軍國¶
事李公薨於第皇上輟視朝三日親製文遣使致祭追¶
封歧陽王諡武靖賜塟地於鍾山之陰越三年秋有司¶
<pb:KR2g0038_WYG_002-1b>¶
奏王神道碑石已具而未有刻辭明日詔臣倫為文撰¶
次王之勛徳以寵其子孫於無窮臣倫再拜稽首而退¶
謹按王諱文忠字思本姓李氏世為泗州旴𣅿人父隴¶
西恭獻王尚曹國長公主生王十有二歲而公主薨時¶
元末大亂恭獻攜王走軍中幾不能存聞皇上駐兵滁¶
陽始來見焉皇上喜甚即自養育擇師傅以敎之一日¶
取所業示近臣曰是亦可矣當於馬上習之歲丁酉乃¶
以舍人領軍策應池州偽漢陳友諒發兵冦城王奮擊¶
<pb:KR2g0038_WYG_002-2a>¶
敗之戊戍春正月進攻青陽石埭太平旌徳皆下二月¶
敗元判院鄂爾和於萬年街遂破苗獠于於潛昌化獲¶
其婦女輜重甚衆王恐士卒恃此富驕莫有門志因激¶
怒使其盡殺所獲焚其輜重曰此何足惜能努力破敵¶
何患不富貴乎衆咸奮厲進次淳安夜襲破偽洪元師¶
營降其衆千餘三月㑹寧河王鄧愈越國公胡大海兵¶
取嚴州授帳前總制親兵都指揮使司左副都指揮兼¶
領元帥府事守嚴州時嚴新破城壁未備而偽呉張士¶
<pb:KR2g0038_WYG_002-2b>¶
誠遣其徒率苗獠水陸奄至王與戰大敗其衆復取所¶
斬俘馘載巨筏中乘流而下水冦見之亦遁冬十有二¶
月帥師攻諸暨克之壬寅春三月擢浙江等處行中書¶
省左丞癸卯春二月苗獠蔣英搆亂金華賊殺越國胡¶
公王聞亂率兵馳賊委城夏四月守將謝再興據諸暨¶
以叛上命築新城於諸郡之西以拒之秋九月再興誘¶
士誠寇東陽王自嚴將鋭師破之冬十月陞右丞乙巳春¶
正月士誠遣偽司徒李伯昇大率其徒號二十萬冦新¶
<pb:KR2g0038_WYG_002-3a>¶
城王聞之即合將士未至新城十里許有地曰龍潭立¶
營其上新城守將遣人由間道詣王曰衆寡莫敵姑宜¶
避之以俟大軍之至王曰以衆論之則我非彼敵以謀¶
論之則彼非我敵且八千之謝𤣥破八十萬之苻堅庸¶
非衆乎吾若未戰而退則彼勢益熾雖大軍至亦難為¶
攻矣莫若與戰死中求生正在今日何避之有遂下令¶
曰彼衆而驕我少而鋭以鋭當驕可一戰而擒擒彼之¶
後輜重皆汝等有也明日交戰王橫槊據鞍引數十騎¶
<pb:KR2g0038_WYG_002-3b>¶
乘高馳下直出陣後衝其中堅敵列騎逆戰王格殺數¶
人出入陣中所向皆靡因督衆乘之敵遂大潰亂自相¶
蹂躙城中將士亦鼓譟而出呼聲動地莫不一當百斬¶
首數萬級擒將士七百餘人委棄鎧仗彌亘山丘自是¶
張不能寧矣丙午八月召還京師陞受宸算總水陸之¶
師下江浙冬十月師進克桐廬新城富陽至餘杭謝再¶
興子五人嬰城固守王合圍攻之一日而拔杭守將潘¶
允明聞之恐遣員外方彛詣軍門請降王曰師來臨城¶
<pb:KR2g0038_WYG_002-4a>¶
而員外逺來得無以計緩我師乎彛曰大人奉命伐叛¶
所過秋毫無犯杭雖孤城生齒百萬擇所托而來尚有¶
他意乎王見其誠引入卧内歡笑欵接因命條畫入城¶
次第翼日遣歸允明遂封府庫籍軍數出城拜降王入¶
宿於城上令曰敢有擅入民居者斬有一卒下借民釜¶
即磔以徇由是内外帖然民皆不知有更革事就加榮¶
禄大夫浙江等處行中書省平章政事戊申春正月上¶
即皇帝位國號大明改元洪武二月閩中旣平餘燼復¶
<pb:KR2g0038_WYG_002-4b>¶
合詔王討平之二年春以王為偏將軍副開平王常遇¶
春征進迤北由遵化度鹿兒嶺敗江文清於錦川次大¶
寧元將伊蘇逆戰一鼓敗之追至灣河斬其宗王慶生¶
遂進次大興王度其必走乃分兵千餘伏其歸路敵果¶
夜遁遇伏大破之斬其將鼎珠進克上都秋七月開平¶
王薨於軍中八月詔王領其衆接援慶陽師至太原大¶
將軍中山王徐達已討平之王聞大同受敵甚急因諭¶
衆曰吾與若等受命而來閫外之事有利於國者專之¶
<pb:KR2g0038_WYG_002-5a>¶
可也若候進止吾恐大同之敵愈盛不可復制於是出¶
鴈門次馬邑元邏騎數千猝至王與戰擒其將劉平章¶
進次白陽門又擒敵中四大王前軍已去敵五十里為¶
營王至遽令遷之復前進五里阻水為營是夜敵果悉¶
鋭來攻王堅壁不動委二營以待敵督令死戰自寅至¶
辰度其飢疲乃分軍為左右翼出擊大破之乘勝逐北¶
擒其將圖嚕卜降衆萬餘遂進兵至莽格展不見敵而¶
還三年春正月授征北左副將軍總兵北伐二月師出¶
<pb:KR2g0038_WYG_002-5b>¶
野狐嶺降其守將進師察罕諾爾擒其平章祝貞夏五¶
月克應昌獲元孫密迪哩巴拉及后妃宫女金寶玉册¶
以歸元太子僅脱身走追之不及而還過中興擒元將¶
江唐國公進攻紅羅山其擁兵自固者皆請降冬十月¶
朝廷論功行賞加開國輔運推誠宣力武臣特進榮禄¶
大夫右柱國大都督府左都督曹國公同知軍國事食¶
祿三千石賜鐵券四年西蜀平詔王帥兵鎮撫五年春¶
詔王同中山復征迤北王總兵東道五月取和林師進¶
<pb:KR2g0038_WYG_002-6a>¶
於昆至哈喇穆爾敵連遁去王曰兵貴神速千里襲人¶
難多重負乃留東平侯韓政駐輜重於廬車河令士卒¶
各持二十日糧兼程並進至圖喇河元將哈喇章曼濟¶
悉起營渡河列騎以待王督軍力戰敵却追至翰海敵¶
來益衆王據險為營示以單弱敵疑有伏遁去軍還失¶
故道乏水渴死者甚衆王患之至格爾瑪斯出野尋水¶
脈忽所乘馬以足跑地泉隨湧出三軍賴之乃刑牲以¶
祭六年冬十月將兵屯代縣出朔州擒元大位巴延巴¶
<pb:KR2g0038_WYG_002-6b>¶
哈七年春詔總兵北征王駐兵代縣遣將各出至賽音布¶
拉克擒其平章陳安禮瑪蘓繙至於順寧門陽者斬其¶
將珍珠律至白登者俘其國公鄧博囉特穆爾秋七月¶
攻大寧高州大石厓克之斬其宗王托多實哩擒承㫖¶
巴爾嘉還自是邊境肅然矣十三年詔參贊國事禆益¶
恒多至十六年冬十有二月王有疾明年春疾轉亟東¶
宫臨視明日上親幸其第撫悼良久乃還王召諸子訓¶
以大義翌日而薨時三月丙戍日也享年四十有六高¶
<pb:KR2g0038_WYG_002-7a>¶
祖諱某贈中奉大夫浙江等處行中書省參知政事妣¶
林氏贈夫人曽祖諱某贈貲善大夫浙江等處行中書¶
省左丞䕶軍追封臨淮伯妣蔡氏胡氏俱贈臨淮伯夫¶
人祖諱某贈榮禄大夫浙江等處行中書省平章政事¶
柱國追封隴西侯妣陳氏贈隴西侯夫人考諱禎特進¶
榮禄大夫駙馬都尉右柱國曹國公追封隴西王諡恭¶
獻妣曹國長公主太皇太后所生皇上皇姊也繼妣陳¶
氏追封淑徳夫人王娶畢氏累封曹國夫人子男三世¶
<pb:KR2g0038_WYG_002-7b>¶
子景隆襲封曹國公次増枝次芳英皆上所賜名女長¶
適汪致淵次適高昂孫男順安女一王器量沉閎人莫¶
測其際臨陣蹈厲奮發至遇大敵膽氣益壯故有不戰¶
戰必勝及釋兵家居恂恂若儒生嘗師金華范祖幹胡¶
翰講明性理之學其處身處家一循理度惟謹及出為¶
詩詞皆偉壯可觀至音樂華靡泊如也嗚呼王起貴戚¶
際風雲之會東征西討挺立殊功名滿天下生有大國¶
之封死有王爵之賜夀雖不及而耿耿者固將與國相¶
<pb:KR2g0038_WYG_002-8a>¶
永久非可與身同泯也臣倫故謹掇其大事有繫於世¶
者為之銘銘曰天生聖人篤開大業風行電指孰不震¶
懾時惟武靖豐頥秀頬皇親訓迪才日煜煜偎長三軍¶
屢奏佳捷俾奠南服民心孔惬新城之役血滔四流以¶
少制多歸王之謀武林之兵降其守臣市不易肆歸王¶
之仁先聲旣赫聞者膽落直擣其穴王公就縛彼卒如¶
羊我卒如熊摧陷無堅皆王之功王乃慊然曰我有成¶
皇上所敎匪臣之能海宇載穆倚樹嘯吟王雖不言簡¶
<pb:KR2g0038_WYG_002-8b>¶
在帝心錫封於曹旌王之勞金符刻誓天意彌高乃贊¶
國經髙密是紹秉誠束禮百僚可表夀豈惟多天奪之¶
暴星殞砥拆伊誰控告皇上悼閔賜兹刻文百世之下¶
昭王崇勛¶
　　衞國鄧公寧河武順王神道碑　　朱夢炎¶
洪武十年冬十一月初九日開國輔運推誠宣力武臣¶
特進榮禄大夫右柱國衞國公鄧愈自河州召還至夀¶
春以疾薨訃聞上哭之哀為輟朝三日詔追封寧河王¶
<pb:KR2g0038_WYG_002-9a>¶
諡武順其月十九日柩車至三山門車駕臨奠且親視¶
其葬地而舊塋在鳳臺鄉者狭隘弗稱上乃遍覽傍近¶
岡阜擇於城南西山之原寛平爽塏敕有司營建墓兆¶
仍命遷王母夫人及弟哻之喪同塟焉凡喪事所須皆¶
官給之㤙至渥也上猶念其功不已召臣夢炎等於廷¶
諭之曰愈事朕二十二年東征西討勤勞至甚歴鎮八¶
州有功無過爾其撰文刻之石以昭不朽臣謹按公牘¶
所載賜名愈泗州虹縣人三世弗仕以王貴曽祖父大¶
<pb:KR2g0038_WYG_002-9b>¶
公贈資善大夫中書右丞追封臨淮伯曽祖母孟氏追¶
封臨淮伯夫人祖父太公贈榮禄大夫中書平章政事¶
柱國追封南陽侯祖母戚氏追封南陽侯夫人父諱順¶
興贈特進榮禄大夫大都督府右都督右柱國追封衞¶
國公母張氏追封衞國公夫人王生而魁偉㓜有大志¶
勇略過人元季壬辰天下雲擾王父衞國公起兵於鄉¶
遂戌臨濠與元兵戰死之長兄反隆代領其衆未㡬友¶
隆病卒衆推王領軍事年方十六王出戰必挺身破敵¶
<pb:KR2g0038_WYG_002-10a>¶
軍中咸服其勇歲乙未上駐師滁陽王自盱眙率所部¶
來附充管軍總管其年夏六月從度大江克采石取太¶
平繼而元將曼濟哈雅以舟師振采石陳額森合兵數¶
萬逼城下上親督兵禦之調王與魏國公以竒兵出其¶
後大敗之生擒陳額森丙申三月定金陵拔溧水破鎮¶
江王皆與有功陞元帥出守廣徳冬十有二月長鎗謝¶
元帥率衆來冦王出城奮擊俘其總管武世榮及軍士¶
一千餘人丁酉三月轉行樞密院判移戌宣州七月領¶
<pb:KR2g0038_WYG_002-10b>¶
兵取休寧績溪乘勝克徽州元將敗走十月浙江苗元¶
帥率衆十餘萬來攻城時徽州新附城郭未完守禦之¶
器未備王激厲將士明立賞罰與越國公胡大海等分¶
門並出奮兵力戰大敗其衆生擒部將胡辛等一百五¶
十八人賊衆奔潰婺源元江同僉領兵來降戊戍正月¶
擊破特穆爾巴哈元帥寨斬首五百餘級追至婺源東¶
門擒殺特穆爾巴哈獲士卒三千餘人遂克婺源三月¶
取嚴州四月攻淳安縣賊帥金子珍敗走獲馬一百餘¶
<pb:KR2g0038_WYG_002-11a>¶
匹降其頭目軍士三千餘人遷同僉樞密院事五月浙¶
江苗陽復率衆屯徽州烏龍嶺拒却之九月轉僉書行¶
樞密院事己亥正月領兵略浙江臨安大敗張冦於閑¶
林寨庚子七月番陽院判于光及右丞余椿擊走偽漢¶
部將辛同知取饒州遂以其城來附有㫖命王往鎮之¶
饒城彭蠡湖而偽漢主陳友諒尚據江州數遣舟師來¶
攻城王斂兵東門外與余椿于光等連營以拒之屢殱¶
其衆賊兵遂退辛丑正月除江南行省參政仍兼僉書¶
<pb:KR2g0038_WYG_002-11b>¶
行樞密院事總制各翼軍馬饒之境内弄兵者尚懷疑¶
阻王推誠結納撫以恩信於是左丞吳宏等皆請降八¶
月領兵襲浮梁偽參政侯邦佐棄城遁八月取樂平擊¶
敗蕭總管五千餘衆擒萬户彭夀等六十八人饒境悉¶
定進取江西十月駐兵於臨川之平塘時鄧克明據撫¶
州遣使通欵而實無獻城之志王知其情卷甲夜趨比¶
旦入城克明單騎遁翌日遣人以分省印來獻王號令¶
嚴肅秋毫無犯江右之民室家相慶爭持牛酒迎勞王¶
<pb:KR2g0038_WYG_002-12a>¶
悉却而不受是時上親討偽漢主陳友諒於江州友諒¶
敗走遂下江西命王以步兵來㑹車駕至南昌有㫖授¶
王江西行省參知政事留鎮之時壬寅正月四日也癸¶
夘夏四月友諒悉國内兵圍江西江水暴漲冦舟直抵¶
城下王與諸將恊謀固守屢挫其鋒賊勢大阻相持者¶
凡三月㑹上親率援兵至湖口友諒懼而退大戰康郎¶
山友諒竟死甲辰三月新涂土豪鄧青叛以卒二萬人¶
據永豐王調兵破之擒賊首明理問劉右丞五十一人¶
<pb:KR2g0038_WYG_002-12b>¶
八月從開平王平臨江之沙坑麻嶺十洞諸山寨合兵¶
圍贑州降之南安南雄韶州皆送欵乙巳正月進江西¶
右丞加湖廣行省平章出鎮襄陽西抵巴蜀北控河洛¶
烽火相望新附之民未有定志王撫而鎮之民懷其惠¶
軍㤀其勞遐邇悦服呉元年十月擢拜御史大夫洪武¶
元年命大將軍經略中原而以王為征戌將軍征取江¶
淮未取州郡三月攻唐州克之又取南陽生擒蔡國公¶
史克新等一十七員軍士一千五百人馬一百五十匹¶
<pb:KR2g0038_WYG_002-13a>¶
七月克隨州右丞王誠降九月進取洪山老馬劉寨夜¶
四鼓斬關而入擒殺甚衆冬十有一月率兵討蜀河莾¶
張獲之金商均房之境悉定三年命王為征北左副將¶
軍平隴右大敗王保保於定西招諭河州土番諸部元¶
帥何索諾木布哈濟汪來等皆納印請降於是河州以¶
西朶甘烏思藏等部來歸者甚衆冬十有二月定功行¶
賞特封衞國公食禄三千石賜以鐵劵五年命王為征¶
南將軍討灃州等處溪洞蠻夷平之九年吐蕃所部州¶
<pb:KR2g0038_WYG_002-13b>¶
城邀沮烏思藏使者掠其輜重有㫖命王為征西將軍¶
往討之十月王與副將分兵為三併力齊入覆其巢穴¶
窮追至崑崙山斬首不可勝計獲馬牛羊一十餘萬上¶
嘉其功遣使召還未至薨王以元後至元丁丑二月十¶
五日生享年四十有一兄弟三人長即友隆弟哻仕至¶
羽林衞指揮僉事先王五年卒夫人曹氏側室王氏徐¶
氏子男七人長鎮羽林衞鎮撫(鎮後於十三年服制既/終命襲封為申國公)¶
次銘次鐸次銓次太平奴皆庶出女四人長女夫人曹¶
<pb:KR2g0038_WYG_002-14a>¶
氏出也為秦宫妃次適河南䕶衛指揮周巖餘尚㓜孫¶
女一人王之塟也以是年十有二月二日丙午惟王器¶
量宏偉而沉毅簡重謙恭慎密而奉公守法臨大敵而¶
不懼有大功而不矜又能禮賢下士寛惠愛人廣徳宣¶
州徽嚴饒撫南昌襄陽八州之民至今猶懷其徳事母¶
夫人能致其孝撫弟孤㓜能致其愛葢不獨將略之雄¶
兼有君子之徳宜乎為國元勛光輔帝業而膺上眷之¶
隆者謹再拜稽首而為之銘曰聖皇受命地闢天開掃¶
<pb:KR2g0038_WYG_002-14b>¶
清六合鼓舞羣材惟武順王雲龍風虎仗䇿來從誓以¶
身許飛渡大江奮戈前驅斧堅摧鋒何敵不除一舉姑¶
孰再舉建業飈馳電掣百戰百捷玉節飛雲金戈凛霜¶
有赫其威往征羣方乃輯浙東乃撫江右大閫煌煌厲¶
我城守孰謂狂堅而敢慿陵自速厥辜江漢底平帝用¶
有嘉平章湖廣駐節荆南爰資開蕩化仇而恩循暴而¶
柔以徳輔刑澤及八州武功告成四海一統爵以上公¶
受天之寵烈烈征西極討窮追殱彼勁敵張我皇威召¶
<pb:KR2g0038_WYG_002-15a>¶
還有期中道而逝九重痛悼三軍隕涕念王之忠開拓¶
建功念王之徳無忝始終何以報之王封是錫衮衣繡¶
裳光賁泉宅西山之原墓門有石視此刻銘永錫無極¶
　　信國湯公東甌襄武王神道碑銘　方希直¶
洪武三十一年九月壬辰皇帝御奉天門故東甌襄武¶
王之孫昱頓首言曰先臣和没已三年墓道之碑已具¶
而未有刻文惟陛下憫之俾史臣有述焉制曰可臣昱¶
至翰林以文為請臣謹以其事聞有詔俾為之銘臣乃¶
<pb:KR2g0038_WYG_002-15b>¶
言曰昔元徳既衰天下大亂我太祖髙皇帝以神武明¶
聖之資哀生民之無辜奮袂一麾四方響應芟夷僭盜¶
蕩滌兇奸十餘年間遂濟大業雖曰天命所屬不以智¶
力然猛將名臣之勛著於王室有可徵者昔王之歸鳳¶
陽新第也髙皇帝有餞賜之勅其薨也有祭誄之文帝¶
自謂與王同受知滁陽稱其智勇過人命勒石以紀勞¶
績聖情深厚矣今陛下不遺舊而賜銘其碑以寵綏湯¶
氏實行髙皇帝之遺志臣執筆從太史後何敢卒讓謹¶
<pb:KR2g0038_WYG_002-16a>¶
按故開國輔運推誠宣力武臣特進光禄大夫左都督¶
左柱國議軍國事信國公追諡襄武封東甌王姓湯氏¶
諱和字鼎臣世居鳳陽縣之東湖里曽祖五一府君祖¶
六一府君皆以王貴追封信國公考七一府君贈特進¶
光禄大夫右都督左柱國追封信國公曽祖妣(闕/)氏祖¶
妣周氏妣謝氏俱封信國夫人王㓜喪二親卓越有竒¶
志嬉戲常習騎射指使羣兒父老異之及長身長七尺¶
倜儻饒智略元至正間豪傑多起兵據郡縣王亦思自¶
<pb:KR2g0038_WYG_002-16b>¶
奮拔以取富貴壬辰歳滁陽王據濠兵勢強率所厚壯¶
士千餘人仗劍從之滁陽王竒王驍勇置之麾下使從¶
諸將略地每在前行命為百户取九灣攻濠之定逺得¶
兵千百五人推為千户時髙皇帝處滁陽王甥館上委¶
心推奉率兵從大洪山寨得兵八百陞長萬末復從攻¶
滁州獲其守帥以功多授管軍總管招集士卒益衆又明¶
年甲午帝自取和州諸將多滁陽王貴部曲顧望未盡¶
效臣禮惟王以所領兵聽命甚謹帝心嘉焉㑹敵兵元¶
<pb:KR2g0038_WYG_002-17a>¶
帥陳額森復攻和州王與將士擊走之乙未六月帝渡¶
江下采石定太平王獲敵馬三百士卒稱是既而額森¶
與其將康將軍水陸分道冦城王擊其水軍矢中左臂¶
怒氣益奮中山王徐公達寧河王鄧公愈帥師由東門¶
轉戰城北破其步軍遂生擒額森以獻王分兵取溧水¶
句容克而守之丙申帝定建業三月王偕中山王取鎮¶
江一日克其城兵不血刃陞統兵元帥復同中山王取¶
金壇及富莊七月轉同僉樞密院事丁酉三月克常州¶
<pb:KR2g0038_WYG_002-17b>¶
奉命鎮守其地攻取江陰明年偽呉張士誠兵冦常州¶
王力戰却之擒其卒三百十月復來冦俘甲士千餘舟¶
數十艘馬數十匹賊勢為之少沮壬寅偕中山王攻無¶
錫癸夘大破士誠兵於陽山斬其梟將獲甲首五百級¶
逐其别將莫將軍擄其妻子以還拜中書左丞甲辰士¶
誠弟偽丞相士信冦圍長興王率步將吳福興㑹開平¶
王常公遇春軍合戰士信大敗而退超遷中書平章乙¶
巳擊江西劇盜姚大膽斬之遂取永新州戮偽左丞周¶
<pb:KR2g0038_WYG_002-18a>¶
安等籍士馬歸於京師仍出守常州丙午帝命諸將伐¶
士誠畧太湖營於舊館降偽將吕左丞等獲其兵二千¶
馬八十匹轉戰湖州守將張右丞降進擊呉江州將不¶
能格亦降遂薄姑蘇圍之明年丁未為呉元年九月中¶
山開平與王益督兵力戰卒平姑蘇縛士誠以歸三呉¶
悉定除御史大夫兼太子諭徳階榮禄大夫時方谷珍¶
據温台慶元三郡與士誠比境聞士誠敗固已震恐王¶
督諸軍征之谷珍懼乘大舶逃匿海島中王遣人持書¶
<pb:KR2g0038_WYG_002-18b>¶
喻以國家威徳谷珍即率昆弟子姪待罪軍門得兵㭜¶
舟檝以萬計所至不擾王之功居多乘勝下福州戊申¶
帝即大位改元洪武王略定閩中諸郡至延平主帥陳¶
友定怙險横甚令其副出城降觀望持兩端王擒之以¶
歸東南海上晏然是歲九月帝幸汴梁王實扈從既而¶
與宋國公馮勝取懷慶澤潞晉絳二年同中山王拔河¶
中渡河入潼關趨鳳翔越六盤關皆平明年與中山王¶
宋國公至定西襲元帥庫庫特穆爾營西北取寧夏至¶
<pb:KR2g0038_WYG_002-19a>¶
察罕諾爾獲其猛將虎陳定東勝大同宣府皆以勞先¶
諸將九月還京師論功行賞錫以鐵劵封中山侯號開¶
國輔運宣力武臣階榮禄大夫勛柱國禄一千五百石¶
明玉珍乘中國亂僣號四川以重慶為都玉珍死其子¶
昇立四年詔王及徳慶侯廖永忠綂諸將征之昇鎻瞿¶
塘峡以遏舟師王以計敗之水陸並進直擣偽都昇不¶
能支率其臣屬奉金寶以降五年同中山王北征窮追¶
和林明年甓通州外郛八年移鎮彰徳甓其城是冬追¶
<pb:KR2g0038_WYG_002-19b>¶
元逋臣巴延特穆爾於察罕諾爾獲馬牛羊無算十年¶
正月元日帝念王之功加號推誠位特進階為光禄大¶
夫軄為左都督勛為左柱國爵為公國於信俾議軍國¶
事加禄至三千石仍賜鐵劵王益恭畏不自驕盈繼與¶
歧陽王李公文忠練卒於鳳陽鳳陽濠之賜名也明年¶
巡撫西河州繕完其城郭營舍十四年偕中山王北伐¶
下灰山擒其平章必里克及樞密副使久通又明年詔¶
至四川永寧治墉壕飭士馬十八年五開山獠偽亂王¶
<pb:KR2g0038_WYG_002-20a>¶
帥師討之夷其窟穴俘戮四萬人及入朝王以春秋髙¶
思歸故鄉從容乞骸骨羣公次第以為言帝喜之賜寶¶
鈔五萬俾造第宅於鳳陽而謂王曰日本小夷屢擾東¶
海上卿雖老強為朕行視要害地築城増戍以固守備¶
王築海上數十城民四丁取其一為兵以守之二十一¶
年新第以成告率妻子陛辭賜白金以兩計者二千黄¶
金以兩計者二百鈔以緡計者一萬五千文綺四十端¶
信國夫人胡氏亦賜金錢文綺甚厚俱降手勅褒嘉之¶
<pb:KR2g0038_WYG_002-20b>¶
二十三年元旦朝於京師忽被末疾且失音不能言帝¶
聞之大驚即命駕臨視嘆惋久之遣歸故里十月詔王¶
之子將命召至邸賜以安車入殿庭燕勞備至復厚賚¶
俾歸以俟有瘳二十七年王疾彌甚不能興帝思見之¶
特召輿入覲手為摩撫語及舊勞對之雪涕賜鈔六百¶
五十緡預為營塟之資二十八年八月七日薨於里第¶
之正寢至是年七十矣訃聞帝感悼為之不御朝者三¶
日追封定諡親為丈授使者以祭命親王咸遣祭於其¶
<pb:KR2g0038_WYG_002-21a>¶
家棺椁明器冢壙皆官為之以是年十一月十二日塟¶
於縣曹山之原詔肖像於功臣祠配饗於太廟祥禫必¶
賜祭髙皇帝禮遇功臣加恩於王恩禮之隆時莫與比¶
夫人有婦徳明詔稱其賢子五人曰鼎署前軍都督府¶
僉事曰□太原中䕶衞鎮撫曰鼐曰燮皆早卒曰醴同¶
知左軍都督府階榮禄大夫將兵征五開卒於軍女五¶
人孫男十一人曰昱暹昇晟朂景昇昺昊曅晟其嫡也¶
孫女四人曽孫男一人女二人皆㓜王沉毅質直勇而¶
<pb:KR2g0038_WYG_002-21b>¶
善㫁不妄發言入聞國論一語不泄於左右行師受任¶
有詔即行不少顧家臨敵果敢堅忍未嘗挫衂有語及¶
兵書者輙笑曰臨陣决機在智識敏達耳何以泥古為¶
家畜妾媵百餘暮年皆資遣寧家得賞賜多惠鄉黨父¶
老及孤貧無告者貴極公宰及歸田里見故交遺民意¶
驩如也厥後羣公多先物故而王獨享夀考以令名終¶
斯固保身之有道而始終不倦可謂盛也已今陛下追¶
惟創業之艱顯揚刻銘使播不朽豈獨葢覆湯氏之子¶
<pb:KR2g0038_WYG_002-22a>¶
孫葢以昭揚先帝之功徳而垂萬世也是用備著其事¶
而獻銘曰於昭上帝視下孔仁降聖儲才相茲兆民民¶
之顛隮俾聖康之復俾賢臣佐而襄之有元既衰天實厭¶
亂篤生髙皇拯綏大難龍奮於潛八極晦㝠英傑如雲¶
翼之以升惟東甌王既智且武灼知天命早識真主衆¶
方夢夢未决所從獨斷不疑委身效忠臣或擇君挾䇿¶
千里生於帝鄉其祉孰似寶劍雕戈折衝四方如虎如¶
貔我武維揚披淮濟江以作京邑京邑既成皇業乃集¶
<pb:KR2g0038_WYG_002-22b>¶
東遏偽呉坐鎮毘陵不騫不傾仗義為城皇徳日宣逺¶
懷遐服王率之行勢若破竹既平姑蘇元惡就誅威鎮¶
東南暨於海隅乃清關隴乃平幽冀萬邦來同獻其琛¶
貝帝曰念哉劬我元勛爰啟土疆流慶後昆中山建侯¶
遂公大國貂冠金劵繡裳赤舄海宇晏寕巍巍中華民¶
休田閭穀粟絲麻王亦白髮燕嬉甲第伊誰致之天子¶
之賜天子有詔共樂太平文錦兼金侑以百朋内暨夫¶
人亦受寵錫璽書爛然觀者動色天實生材股肱聖皇¶
<pb:KR2g0038_WYG_002-23a>¶
豐其第禄俾之夀康夀考令終孰與之同天子之明式¶
勸有功没登王封從饗宗廟始卒無瑕其忠有耀昭哉¶
大明如日麗天載焯鴻勛以訓萬年¶
　¶
　¶
　¶
　¶
　¶
<pb:KR2g0038_WYG_002-23b>¶
　¶
　¶
　¶
　¶
　¶
　¶
　¶
　明名臣琬琰録卷二¶
