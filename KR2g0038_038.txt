# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.202510
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷十四
<pb:KR2g0038_WYG_038-1a>¶
欽定四庫全書¶
　明名臣琬琰續録卷十四¶
　　　　　　　　　　　　　明　徐紘　撰¶
　　大學士彭文憲公言行錄　　　　尹　直¶
彭時字純道安福人進士第一歴仕正統成化間位至¶
少保吏部尚書兼文淵閣大學士卒年七十贈太師謚¶
文憲¶
公自少端重寡言不與羣兒相狎戯惟奮勵讀書治春¶
<pb:KR2g0038_WYG_038-1b>¶
秋從叔父僉憲及憲副二公學屬文輙有驚人語二公¶
喜謂他日必為宗公及領鄉薦入國監博學精思為海¶
内士所推服祭酒李文毅公尤以公輔器待之初入閣¶
與㤗和陳芳洲諸老遊公雖晚進積學素履殆無愧焉¶
後復入閣英廟方倚任李文達公有事數召面議文達¶
退即諮處於公輔益居多其有不可者每據理力争不¶
肯一詭隨初或意相忤乆之心服其公且明語人曰彭¶
公真君子也天順末錦衣衛指揮使門達甚見寵任忌¶
<pb:KR2g0038_WYG_038-2a>¶
文達與相軋隂中傷之上曰李且得罪行專用彭某中¶
貴以語公公矍然曰李公何遽至此因為力辨其誣語¶
聞文達得釋河南有衛官頗强横凌人刺事者誣其謀¶
反門達煆煉成之公曰人可輕殺耶具言於上竟得從¶
末减活其家數十人今皇帝嗣進吏部右侍郎兼職如¶
故是嵗秋同知經筵丙戌乞歸省詔馳驛往還太監許¶
安致道理費長隨張敬䕶送抵家未踰月手勅促還朝¶
丁亥二月至上慰勞之六月以四川宣府遼東地震上¶
<pb:KR2g0038_WYG_038-2b>¶
疏陳六事皆規切時政八月總裁英廟實錄成進太子¶
太保兼文淵閣大學士尚書如故戊子夏陳荘靖卒公¶
上疏言才識迂陋今冒居内閣首僚何以下副羣望乞¶
妙選出衆才賢擢居前任上曰卿輔導有年才識老成¶
何以辭為慈懿太后崩詔大臣議塟所衆相視莫敢先¶
發公曰梓宫當合塟裕陵主當祔廟此一定禮無可議¶
者具疏引漢文帝合塟吕后宋仁宗合塟劉后故事乞¶
念綱常之大體先帝之心必求其至當此實綱常典禮¶
<pb:KR2g0038_WYG_038-3a>¶
萬一有違在廷百辟将有言之宗室親王将有言之天¶
下之大萬世之逺亦将有言之豈能保其終無據理改¶
而從正者乎上猶重違母后之意未允公與在廷文武¶
羣臣伏文華殿以請或至嗚咽泣下上為之感動卒從¶
禮制是秋彗星見越三台公上疏乞痛加修省而謂外¶
庭大政固所當先宫中根本尤為至急望正名分均恩¶
愛以廣繼嗣為宗祀大計又言大臣進退皆宜斷自宸¶
𠂻不宜專任臣下如平昔察知其人或召吏部面議或¶
<pb:KR2g0038_WYG_038-3b>¶
召臣等恭詳庶權出於上皆嘉納之平涼土達滿四反¶
官軍連失利都御史項忠奉詔往撫捕之公料其必成¶
功而朝議洶洶咸欲再遣将出師公執不可或以危語¶
動公公不為動未幾獻俘至議者始服上嘉賜俘奴一¶
人己丑冬無雪上疏言自古旱災皆由下民困苦怨歎¶
之氣感動天變而致近日光祿寺之買辦各城門之抽¶
分掊尅太甚而獻珍珠寳石者私賄估直之人倍増其¶
直以規取府庫以萬民之供輸而為奸人之所侵奪伏¶
<pb:KR2g0038_WYG_038-4a>¶
望盡革其弊以惠生民上是其言京師為之踴躍辛邜¶
十一月彗復見上疏言徳政之要其一乞崇正道而母¶
惑於佛事其二乞謹命令之傳庶事出於一而無詐偽¶
其三請退朝之暇延接大臣面議政事兼問軍民之休¶
戚訪人材之賢否察治體風俗之得失其四言近聞嬖¶
倖無故而受金帛者多工匠無故而冒官職者衆是賞¶
太濫也或罪不應謫戍而謫者或罪不至死而死者是¶
刑太深也宜節賞慎刑以遵成憲其五乞以古之聖賢¶
<pb:KR2g0038_WYG_038-4b>¶
為法聼受羣言勿惡其切直勿忽其迂逺苟當理者宜¶
即行之其六言股肱之臣耳目之司近多至於奉承而¶
嫌於違覆直行己意而不加斟酌乞戒勵各官慎修厥¶
職職股肱者事有不可宜再三執奏母率意而行司耳¶
目者遇事為民病官為民蠧宜即劾奏母徇情而黙庶¶
百官奮厲興起事功其七乞清理三營草塲减退豪勢¶
庄田嚴有司掊尅之禁庶軍民得所邦國永寜上曰然¶
卿等宜益勉佐理¶
<pb:KR2g0038_WYG_038-5a>¶
太監劉永誠没言其有軍功宜追封為伯公力争之或¶
曰自古有封王侯者公曰此盛世事耶祖宗成憲具在¶
誰敢違之事遂寢壬辰天下水旱相仍復上疏言時政¶
闕失乞放歸田里不許乙未正月陞太保尋復病葢自¶
己丑以后凡七在告上輙命醫視疾遣内臣致豬羊鷄¶
鵞酒米之賜踰月不出則必再遣焉病革衣冠端坐徐¶
言曰死生常理不足驚但冒居天位上不能報國下不¶
能養老父耳無一語及私問之亦不應是夕遂不起三¶
<pb:KR2g0038_WYG_038-5b>¶
月二十二日也公資禀既異加以問學之純自少至老¶
敬謹如一日居閒無惰容行則兩手常端拱飲食不聞¶
匕筯聲尤不喜紛華先後䝉賞賚白金幾千兩綵幣數¶
百鈔十萬緡冠帯衣服書籍器玩鞍馬飲食之類有加¶
而公處之泊然終嵗不一二宴㑹㑹未嘗有音樂於物¶
尤愛惜雖片楮寸墨未嘗輕擲然非其義一毫不茍取¶
與接人色莊氣和無疾言喧笑諧謔聲至於論辨事理¶
則確然有不可㧞者交朋友乆而益敬人有善稱道之¶
<pb:KR2g0038_WYG_038-6a>¶
唯恐其不彰論薦人材未嘗私以語其人常一典應天¶
府鄉試一主考㑹試四為廷試讀卷官皆稱得人大臣¶
間為新進所媒蘖者必反覆辨析且以愛惜人材之意¶
上達言官以言語或微過被譴亦必委曲言其不足深¶
罪賴以全者甚衆(並彭華撰行狀/商輅撰墓銘)¶
尹直賛曰洵美文憲早躋木天粹温如玉沉静如淵歴¶
事三聖抒誠秉謙不大聲色浮敦躁恬化機潜幹豈徒¶
代言¶
<pb:KR2g0038_WYG_038-6b>¶
　　少保商文毅公墓誌銘　　　　　尹　直¶
成化丙戌冬詔起前兵部左侍郎兼翰林院學士商公¶
於淳安山中至則復職仍叅宻務公辭不允乃感激就¶
任累遷太子少保吏部尚書兼謹身殿大學士丁酉以¶
疾懇休上察其誠從之陞太保兼職如故賜璽書金幣¶
襲衣瑶鏹給驛以歸抵家十載始卒丙午七月十八日¶
也距生永樂甲午二月二十五日壽七十有三訃聞深¶
見悼惜贈特進榮祿大夫太傅謚文毅遣官諭祭者四¶
<pb:KR2g0038_WYG_038-7a>¶
命有司營塟如制嗚呼始終榮哀至矣公諱輅字𢎞載¶
號素菴姓商氏始祖諱瑗宋嘉祐間自西夏都知兵馬¶
使來歸賜地于邑之山子孫因家焉三世俱以䕃補官¶
至祖敬中考仲宣咸因公貴累贈資政大夫兵部尚書¶
兼翰林院學士祖妣胡氏妣解氏俱夫人公㓜頴敏卓¶
越宣徳乙邜以壁經發觧浙闈正統乙丑㑹試廷試俱¶
第一授翰林修撰尋命進學東閣務大期用繼選經筵¶
展書命遂進講己巳陞侍讀擢入内閣時英廟北狩國¶
<pb:KR2g0038_WYG_038-7b>¶
勢危疑妄有倡議南遷者公力沮之敵逼京城公與文¶
武元僚經畧戰守遣官撫輯甸居之衆徵各邊師選兵¶
入援揭牓其營購敵復偽為喜寜報誘擒額森書故遺¶
于敵營敵得牓與書故自相疑遁明年景㤗紀元之秋¶
往迎英廟回鑾於居庸闗草詔稱㫖賜酒果馬疋既而¶
錦衣盧指揮妄言南内事窮治不已公言此不足信獄¶
遂不竟壬申初議易儲公謂此國大事有皇太后在上¶
臣下誰敢議此明日有㫖㑹多官議附和者衆公争不¶
<pb:KR2g0038_WYG_038-8a>¶
可踰嵗鍾同章綸相繼請復儲下獄禍不測公因召對¶
力救綸竟得免丁丑春景皇帝不豫公即與陳公循倡¶
請命復儲以繫人心不允繼具疏公援筆増二語陛下¶
為宣宗章皇帝之子當立宣宗章皇帝之孫擬詰旦進¶
至期變作正月十七日也先帝復辟首召慰諭且問改¶
元公對當同循等具請裁定又明日權奸嗾言官招摭¶
再劾坐免朝廷尋知非辜欲復用不果公家居怡然養¶
母訓子杜門不出及復起首疏八事舉切時弊戊子以¶
<pb:KR2g0038_WYG_038-8b>¶
地震乞罷諭以方託調爕豈宜去是夏詔議慈懿皇太¶
后塟禮公同彭文憲公力言附陵祔廟理不可易至率¶
廷臣伏闕泣請卒從尋因彗星見言官有所誣詆公力¶
求退奉㫖朕用卿不疑何恤人言至詰責言臣曰唐太¶
宗用王魏朕用商輅何不可欲加譴調公言臣嘗勸優¶
容言官已荷嘉納如修撰羅倫復請召用今因論臣而¶
反責之如公論何特允所言召公至榻前勉慰再三尋¶
陞尚書仍兼學士蕃長滿四叛官軍往討未下廷臣規¶
<pb:KR2g0038_WYG_038-9a>¶
再出師邀功有危語公與同官執不從未幾㨗至上喜¶
賜公等俘奴各一己丑冬燠公陳時政之弊辛夘冬彗¶
見復疏八事壬辰以天下水旱相仍請省科歛减力役¶
寛兩稅弛利禁悉從之是冬奉敕修續資治通鑑綱目¶
乙未夏進兼文淵閣大學士丙申加太子少保改吏部¶
賜冠帯一品服時禁中建玉皇閣公論毁之又請建儲¶
尋因墨𤯝見極陳時弊丁酉兼殿學士時内臣汪直創¶
西厰刺事權傾中外公與同寅指斥激切即為革罷公¶
<pb:KR2g0038_WYG_038-9b>¶
亦决於去遂得辭公配盧氏封夫人先卒勅塟邑西山¶
之原子男三長良臣第進士仕至翰林侍講先公兩月¶
卒于京次良輔以公䕃授禮部主事孫男四汝謙國子¶
生汝順邑庠生汝晉汝㤗女四曽孫男四良輔将以卒¶
之明年某月某日奉公柩啟盧夫人之封而塟焉前事¶
以太常卿兼學士王臣所述事状屬銘直公門生素承¶
愛重方聞訃悲慨不勝銘何敢辭惟公丰儀山立襟度¶
淵澄詞氣温徐平居敬慎不懈接人恭遜早擅三元旋¶
<pb:KR2g0038_WYG_038-10a>¶
登内閣以經濟為己任以薦賢為己首務間論古今治¶
亂事機得失賢否亹亹不倦文牘盈案裁决如流中遭¶
誣間夷然不校權奸既敗事白復起倚毘益切建白良¶
多雖一時僉壬傾之舉無能為卒之身退名完徳業著¶
于當時風聲聳于後世視古名相碩輔如勃之厚重崇¶
之應變旦之沉靜亦何忝哉先後䝉賞賚金幣冠服書¶
籍鞍馬飲食之類頻腆而自處泊然嘗一主考㑹試五¶
為廷試讀卷官皆稱得士於書無所不讀為文渾厚雅¶
<pb:KR2g0038_WYG_038-10b>¶
贍詩主平淡不雕刻有集若干卷傳于家葢一代偉人¶
宗工銘以昭之宜矣銘曰天佑皇明川嶽鍾靈篤生魁¶
傑為時偉人有偉文毅早擅三元薦登内閣叅秉衡鈞¶
展志行道克濟中興尋遭變故東歸角巾坦懐泊慮¶
訓子奉親蝇玷自白寵命更新匪躬匪懈弼亮經綸因¶
天示變讜言屢陳宸衷孚契海宇義寜明良魚水今昔¶
奚頻羣比醜正力辨以貞松栢挺秀隂霾廓清倚畸方¶
切其如功成辭盈戒滿奉身完名涼風曝日洛社耆英¶
<pb:KR2g0038_WYG_038-11a>¶
慶延哲嗣澤在斯民諸福克偹始終哀榮流芳百世視¶
此銘文¶
　　副都御史魯公墓志銘　　　　　尹　直¶
都察院右副都御史魯公奉勅廵撫甘肅也甫下車即¶
嚴明號令簡閱部伍振張領目補剔利弊兵備咸飭聲¶
威逺著敵兵不敢南牧朝廷可無西顧之憂矣無何遽¶
聞父喪請歸守制屬邊務方殷代者不至弗敢輙離日¶
尚墨衰從事摧毁勞劬形神瘠耗疾作不可治卒于闗¶
<pb:KR2g0038_WYG_038-11b>¶
内道之公舘實成化丙午八月十日也有司歛襲如禮¶
歸其喪訃聞上深悼惜遣官諭祭命有司治瑩域䘏典¶
厚矣其孤以予為公同年素相善持同都副都御史李¶
克承所述事状來請銘按状公諱能字干之姓魯氏居¶
世寜國涇縣曽祖通寳國朝洪武初以民兵守禦宣州¶
有功陞總旗十七年調廣東新㑹縣守禦千户所子孫¶
遂為新㑹人祖諱保輗考諱真號素軒先生以公貴累¶
封户部員外郎妣周氏繼母陳氏俱宜人公資質端重¶
<pb:KR2g0038_WYG_038-12a>¶
性聰敏早嗜學素軒喜曰吾世武弁以儒業起家必是¶
子也遂遣從經師游年十六選補邑庠弟子員勤勵不¶
懈學大造詣景㤗庚午以書經領鄉薦甲戌登進士髙¶
第觀政冬曹時永興王薨公奉命營塟事提督有方事¶
如期集還朝除南京戸部四川司主事天順戊寅丁周¶
宜人憂辛巳服闋改戸部山西司初考績最推恩給勅¶
封贈父母成化丙戍陞員外郎明年以繼母喪去官辛¶
夘起復改江西壬辰考最給誥推封如制尋陞湖廣司¶
<pb:KR2g0038_WYG_038-12b>¶
郎中癸巳陞陜西布政司右叅議戊戌進左叅政庚子¶
陞右布政使尋轉左使甲辰陞都察院右副都御史廵¶
撫甘肅公歴戸部曹務繁劇區畫綜理嚴宻而均適國¶
用以舒司徒多倚重之在藩時分守臨鞏二府清水縣¶
城乆圯敵兵卒至公親卒官民兵且築且戰城成敵自¶
遁去繼奉璽書總理各郡三邊糧餉都行三司屯糧徴¶
運以時逺近有等而民力不疲每嵗户部給來糴米銀¶
數十萬兩舊多乾没於權要公估直分糴龠合無虧而¶
<pb:KR2g0038_WYG_038-13a>¶
兵食以足創㑹計堂一所於公堂之左凡民徭邊儲洎¶
王府祿米所當預計者則集僚佐籌度其中務在均節¶
官民兩便故嵗雖祲無稽逋甲辰嵗郡亢旱不登民相¶
食公處禱郡望百方區畫古今救荒之宜舉行殆盡由¶
是多所全活雖間至死不怨而一方卒賴以無虞公之¶
力居多朝廷嘉公勞勩肆有廵撫憲臣之命是年十月¶
也公生宣徳戊申九月二日娶羅氏有淑徳子男二長¶
文衡次文鑑嗚呼公為人温厚坦易慎交際口不道人¶
<pb:KR2g0038_WYG_038-13b>¶
過失至論公事則執定見侃侃不回職所當為鞠躬盡¶
瘁歴官三十餘年位躋三品甘嗜淡素如布衣時葢志¶
在澤民安社稷而已銘曰嶺海之間清淑攸萃惟我魯¶
公頴越羣類早與計階甲科廷對薦歴民曺國賦充倍¶
出牧陜藩旬宣罔懈振張領目簡畧苛碎屬嵗大祲百¶
方振貸億萬生靈撫摩勞來民免流亡感激愛戴僉曰¶
微公此生豈再令聞以昭帝心簡在制曰爾能敵吾所¶
愾乃遷都憲凛凛風裁惠滿棠隂威行榆塞素志方伸營¶
<pb:KR2g0038_WYG_038-14a>¶
星奄墜䘏典既優弗壽奚慨勒詞貞珉昭示永代¶
　　工部尚書謝公墓志銘　　　　　尹　直¶
皇上臨御廿有三年既乆於總攬洞鑑羣情乃赫然渙¶
比純違更置一二大臣首召直於南都叅典宻務且起¶
致仕都憲劉公叔融正中䑓繼擢李公咨徳位冢宰公¶
位司空劉公召和為少宰黄公文昭貳宗伯吾江右士¶
夫素以剛介寡偶一旦聮陟輿論翕然稱快予輩感激¶
胥規誨矢心匪躬期不孤簡任而工部政務尤號猥冗¶
<pb:KR2g0038_WYG_038-14b>¶
公方去翰墨躬校案牘嚴勾稽剔蠧弊謹物料出納之¶
數正匠作逋匿之罰工師宿黠者悉逐斥之不得近左¶
右凡有營繕必計程期慮財用以授屬職亷能者董之¶
故費出有經力役無困明年春公得痰疾在告三月上¶
書辭俸優詔不允疾少間亟出視事病復作是夏五月¶
十九日夙興盥頮訖衣冠出坐小齋溘然而逝訃聞上¶
深悼慨特賜鈔萬貫贈太子少保遣官諭祭再命有司¶
治塋如制葢寵任方隆而遽不䘵惜哉其孤紀以刑部¶
<pb:KR2g0038_WYG_038-15a>¶
侍郎何公廷秀所述公事行丐予銘天順庚辰予同考¶
㑹試得公卷列之第三為天下書經魁進試于廷英宗¶
皇帝覧公所對䇿嘉恱之擢第一傳臚之旦褎然衆中¶
縉紳屬目閣老李公文達尤喜得人後有及第者輙曰¶
安得偉器如謝某者乎除翰林修撰同庶吉士讀中秘¶
書由是所學益慱而精上初嗣統進公侍經筵被賞賚¶
預修英廟實録據事直書得史官體書成陞左春坊左¶
諭德加賜銀帯尤腆繼修續通鑑綱目時預修者僅十¶
<pb:KR2g0038_WYG_038-15b>¶
有四人公分修元史凡所褒貶一依朱子書法多正前¶
史之繆既成進御陞翰林學士宴賚有加嘗因星變上¶
疏陳五事一正宫闈以端治本二親大臣以詢治道三¶
開言路以决壅蔽四慎刑獄以廣好生五戒妄費以足¶
財用忠懇剴切多人所難言者丙戌同考㑹試甲午主¶
考南畿鄉試鑒别精明得士居多戊戌皇太子出閣詔¶
簡儒臣侍講讀公與焉庚子陞禮部右侍郎凡制度儀¶
文多所裁定前所未有者必稽經據史叅以時制其為¶
<pb:KR2g0038_WYG_038-16a>¶
儀注務使考行一時同事者咸推公練達故遷司空政¶
績卓然有非迂腐者可比公諱一䕫字大韶姓謝氏其¶
先本晉太保文靖公安之裔世家南昌之古源祖永亨¶
避仇匿姻丈王氏家遂從其姓及公貴顯廼請于朝復¶
謝姓曽祖公政祖即永亨父得仁福建汀州府推官俱¶
累贈資善大夫工部尚書前母(闕/)安人母范氏俱夫人¶
郡推始授汀經歴以亷惠得民被薦陞推官讞獄明恕¶
正統己巳沙縣大盗起攻圍汀城勢熾甚郡推集民兵¶
<pb:KR2g0038_WYG_038-16b>¶
助閫帥守禦屢剉賊鋒圍既觧官軍誣執村氓四百餘¶
衆為賊又為力辨得釋民徳之尋卒于行營汀人建祠¶
焉公嘗得告歸省先塋因往汀祠祭奠遺民迎拜歡然相¶
愛皆嘆公賢貴信為郡推隂徳之所致歟公娶鄧氏累¶
贈夫人先公三年卒勅塟邑之(闕/)　山之原至是諸子¶
卜以(闕/)　年某月某日奉公柩合窆焉子男三長綱鄉¶
進士早逝次紀次經孫男五騏邑庠生驥國子生次鳯¶
驊騮俱習舉子業惟公天資温粹性樂易待人接物一¶
<pb:KR2g0038_WYG_038-17a>¶
本於誠未嘗有所忤故人無貴賤咸愛敬之尤篤於友¶
誼有悮罹法網不能自白者必語所司為辨之或材可¶
用而淪抑下僚者薦諸當道不幸客死為歸其喪或䘏¶
其孥又置義學以訓鄉族子弟置義田義倉以賑貧乏¶
皆仁厚之所推也公自少至老好學不倦所著述不為¶
竒崛雕刻之詞而温厚詳雅類其為人有古源文集若¶
干卷藏于家初公從侍讀尹鳯岐先生游先生語人曰¶
大韶他日所造吾不及也吾於父子間見之矣卒以大¶
<pb:KR2g0038_WYG_038-17b>¶
魁官學士位司空文行功業所成若此先生之言信哉¶
予少公二嵗先入翰林及公一蹴位予右顧以座主見¶
待不少違然同官同事朝夕洽比凡二十年予乃出二¶
春卿改南都暌隔乆之幸復同躋崇秩重期白首相周¶
旋孰意永訣予尚忍銘公之隧耶然匪予銘其誰宜銘¶
曰皇明傑魁多出江右有偉謝公早種靈秀經史慱通¶
義理精䆒先皇䇿士惟公實褎華秩崇資榮躋顯授論¶
思獻替蜚英騰茂纂書典禮正訛刋謬聖明勵精任人¶
<pb:KR2g0038_WYG_038-18a>¶
求舊賢碩彚興鴛行聮簉公陟司空剸裁紛紏宿弊以¶
清人望以副推公先君式遏亂冦開釋非辜隂徳實懋¶
公食報宜盡自天祐名位既崇胡勿遐壽壽雖弗遐䘏¶
典優厚天匪昧茫殆昌厥後勒銘賁幽永世無朽¶
　¶
　¶
　¶
　¶
<pb:KR2g0038_WYG_038-18b>¶
　¶
　¶
　¶
　¶
　¶
　¶
　¶
　明名臣琬琰續錄卷十四¶
