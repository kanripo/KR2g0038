# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.270557
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷十七
<pb:KR2g0038_WYG_041-1a>¶
欽定四庫全書¶
　明名臣琬琰續録卷十七¶
　　　　　　　　　　　　　　明　徐紘　撰¶
　　伏羌使武勇毛公傳　　　　　　　鄧廷瓉¶
公諱忠字允誠姓毛氏先世蜀人曾祖始徙雍之武威¶
祖諱剰國初率衆歸附遂𨽻籍蘭州洪武丙辰殁於王¶
事考諱寳以雄勇選充總甲永樂癸已収捕沙州叛冦婁¶
逹衮加伍長甲午集衆随駕北征授昭信校尉永昌衛¶
<pb:KR2g0038_WYG_041-1b>¶
百户並贈右軍都督府都督僉事祖妣都氏妣皆氏並¶
贈夫人公少膂力絶人善騎射年二十代父領兵進征¶
寧夏至賀蘭山後擒畨王額森圖罕并部衆馬駝以居¶
永樂甲辰復從北狩至半壁山荷賚與回衛甘州操備¶
宣徳庚戍九月征察遜班珠爾薩竒蘇追至齊蘇擒斬索諾¶
木多爾濟等陞武毅将軍永昌副千户癸丑八月征伊¶
伯勒山擒偽少尉藏布哲伯又擒偽知院竒徹反陞武¶
節将軍正千户甲寅七月脩禦永昌考來口征哨哈喇¶
<pb:KR2g0038_WYG_041-2a>¶
托歡山遇敵擒其部長旺扎勒特穆爾等陞宣武将軍等¶
本衛指揮僉事己邜八月策應鎮畨等處九月凉州破¶
阿勒坦之兵於三岔河擒偽千户圖沁十一月黒山擒其¶
圖羅卜岱陞指揮同知賞賚有加正統丁巳陞甘州右¶
衛操備戊午三月逹部多爾濟巴勒擁衆擾邉公從平北¶
大緫兵蔣公征勦追至烏嚕乃遇敵當先交鋒以七騎¶
破陣竒功陞昭毅将軍陜西行都司都指揮僉事有銀¶
碗文綺之賜誥追封祖考加其官壬戌九月哨廵沙州¶
<pb:KR2g0038_WYG_041-2b>¶
繕脩城堡邉民賴之甲子四月廵迤北天蒼毛目等處¶
乙丑正月朝廷念公勲績賜敕奨諭加陞都指揮同知¶
仍舊操備丙寅(闕/)月哈宻使臣朝貢歸過齊勤沙州罕¶
東遇達兵被掠朝廷以公素為邉廷信服命出罕東追¶
撫公至大集渠魁諭以恩威衆即羅拜悔罪盡還其所¶
掠時聞沙州都督納木喀偕弟且琳沁潜通衛喇特将謀内¶
冦其弟索諾木巴勒已宻受偽封祁王逸去因令公覘之㢘¶
得其實遂擒畨僧扎實琳沁并徵兵邊檄三紙械送京¶
<pb:KR2g0038_WYG_041-3a>¶
師復領兵往沙州収捕諾海等千二百人招降徳濟塔¶
布特穆爾男婦四百餘口事聞陞都指揮使且有白金¶
文綺之賜戊辰三月奉勅征進罕東等處至實喇哈扎爾¶
界夜集敵營生縳偽祁王索諾木巴勒并部下二百餘人招¶
降沙州等處土衆七十餘人陞右軍都督僉事尋被誥¶
命追贈祖考如其官己巳七月哨接将叅劉震軍馬至¶
半截墩遇敵奪獲被擄人畜甚衆敕充右恭将鎮守甘¶
肅景泰庚午二月領兵繕脩髙臺城堡堅完有備人甚¶
<pb:KR2g0038_WYG_041-3b>¶
賴之公一日令男佺赴京奏事䝉特授佺百户令齎勅¶
回諭爾父子務在同心協力盡忠報國時英廟出狩北¶
廷公前所獲奸僧扎實琳沁因得不死遂北投額森以¶
師事之適朝廷遣禮部侍郎李實為通好計至則奸僧¶
扎實琳沁欲圖復仇中公以竒禍因設間告李實實遣¶
以其言歸報公将獲罪而甘之内外守臣及其遣人俱¶
為公訟朝廷亦知其偽置之不問適福建賊起命公馳¶
往協守公居閩七年天順改元英廟復辟即日召公於¶
<pb:KR2g0038_WYG_041-4a>¶
閩陞都督同知賜白金三十兩紵絲二表裏慰勞有加¶
時公以勤勞膺疾上遣太監賜羊酒藥物及日遣御史¶
醫胗視公疾愈入謝上思甘凉為西北重鎮欲得老成¶
練達武臣乃命公協同總兵西寧侯宋城鎮守迨行前¶
一日召至文華殿玉音下詢防邉之策公應對咸稱㫖¶
上嘉勸良久從容諭之曰卿為國老成臣舊在西陲民¶
情土俗諳練有素此行當宣布朝廷威徳加意撫輯人¶
民俾知感恩報國遇有朝𤼵必得其用毋致乖違有負¶
<pb:KR2g0038_WYG_041-4b>¶
委任之重諭畢上親授公以玉帶明日陛辭復贈白金¶
五十兩金織蟒龍𫀆尋召至文華殿面奨丁寧賜重寳¶
一錠盖上在邊廷時極悉奸僧之間而益信公之忠誠¶
故恩遇之隆如此九月領兵昌寧等處截殺鎮畨等處¶
提備策應凉州哨至板井敵聞公威聲皆遁去明年戊¶
寅上遣使就鎮賜明甲鳯趐盔綉春刀以壮軍容仍降¶
勑奨勵是年佺病卒公令次男儆奏辭原授百户有㫖¶
毛忠在邉効勞還着男毛儆做百户公受恩感激愈深¶
<pb:KR2g0038_WYG_041-5a>¶
每征伐罄竭心膂務圖成功五月永昌黄珹兒西石門¶
六月山丹紅寺兒甜水湖七月花寨寺溝凡三戰皆大¶
揵擒斬賊衆并奪獲人畜軍器不可勝紀己卯五月陛¶
右軍左都督仍舊鎮守公嘗護送都指揮馬雲奉使賽¶
瑪爾堪及程俊使土魯畨賽瑪爾堪使回又䕶送公威¶
望素著中外畏服所過畧無梗阻辛巳正月北部博囉¶
擁衆擾荘浪公與總兵宣城候衛頴分兵遣擊之擒斬¶
其衆奪獲戰馬軍器人畜敵勢少却隨領騎士三千於¶
<pb:KR2g0038_WYG_041-5b>¶
凉州三十里舖墩安塘衆方集適敵騎數萬突至公嚴¶
督將士併力拒之自黎明至於日晡時士皆殊死戰凡¶
百餘合敵應弦墜馬者不知其數敵衆稍却其長復立¶
陣前宣大言以惑我軍重圍愈困公單騎往見責其不¶
臣之罪目皆眥裂因援兵已俱至敵遂觧去全師而還¶
八月又擾永昌公屢截殺或夜刼營壘以撓之斬獲首¶
級戰馬軍噐并奪回男婦三百餘牛羊驢騾以萬計癸¶
未冬總兵衛公與公訃曰巴舒巴哈等族烏扎馬吉思¶
<pb:KR2g0038_WYG_041-6a>¶
冬沙思俄思格爾阿爾加倉等畨姓久在荘浪凉州永¶
昌阻截搶刼殺害官軍不舉兵勦除深為地方患遂合¶
奏刻日分兵攻之公分巴哇大族阿兒加倉小族至期¶
拒者戮之降者撫之不旬日功成惟莊浪軍馬進功咎¶
咂馬吉思冬沙等族不下公又合兵攻之盡滅黨與各¶
族良善畨官部長公與總兵撫安之按堵如故㨗奏進¶
公爵為伏羌伯食禄一千石恊守如故成化戊子八月¶
陜西固原州土逹滿四叛聚衆萬餘㨿石城砲架山流¶
<pb:KR2g0038_WYG_041-6b>¶
刼鄰境震驚闗陜其山七峯險峻前此官軍追勦每失¶
利至是公奉勑以行遂率涼州兵馬與總督項公㑹行¶
自十月初九日𤼵哨期以軍至放炮掣軍舉烟次日至¶
石城前門㑹議適遇賊迎敵恃甘州軍馬在後遂以騎¶
二百餘人衝陣至炮架山截山奪險對敵後哨至賊已¶
大敗&KR1235;石滚木至以車輪磨石俱盡公與孫鎧督我軍¶
乘勝直搗七峯聞山上老稚皆號泣奔走功垂成忽昏¶
霧起他哨誤先舉烟掣軍賊遂乘風盡抽餘黨以死决¶
<pb:KR2g0038_WYG_041-7a>¶
戰公顧孫鎧曰勢急矣我愛髙爵厚禄職在滅賊勢不¶
與賊俱生鎧亦顧衆曰我君我祖在上寧與賊同死遂¶
首騎與鎧破陣以進孤軍相持自己至酉戰凡十餘合¶
射矢皆盡拾賊矢射亦盡公遂中流矢鎧前翼救仍奮¶
馬殺十餘賊賊矢鎧㫁具措裂共額曰爾復能射否鎧¶
亦赴救死之是月十一日也夜半風起折旗㧞帳營中¶
士卒皆聞甲馬聲幕下卒王寛夢公曰我必將滿四馬¶
上活活擒來既覺驚愕御史鄧公本端隔帳聞之即起¶
<pb:KR2g0038_WYG_041-7b>¶
焚香祝曰公果有靈能助我擒賊當為具奏立廟祀公¶
未幾滿賊就擒伏誅忠義所感天固有以相之耶訃聞¶
上震悼輟視朝一日且曰毛忠奮勇殺賊忠義可嘉具¶
與葬祭給麻布一百疋齋糧一百石造營域明器錫以¶
鐵劵贈奉天翊衛宣力武臣特進榮禄大夫柱國伏羌¶
侯謚武勇食禄一千石子孫世襲伯爵公體貌雄偉器¶
量宏豁故人望而畏之即而愛之性仁孝事先都督公¶
盡色養母皆氏早喪事繼母都尤孝謹能樂友士大夫¶
<pb:KR2g0038_WYG_041-8a>¶
習古之兵法料敵制勝雖古良將不能過平居不喜逰¶
畋不嗜貨利存心一以忠義為主其訓子孫亦如之嘗¶
又賜五倫書謂子孫曰忠義盡在是矣汝等奉誦之毋¶
忽待士卒務察其饑寒勞苦惟恐有一人不得其所故¶
事卒樂為之用甞征甜水湖陣中一軍馬被賊箭而仆公¶
以所從馬乘之其招來逺軍新役者及㓜丁無倚悉派¶
殷富軍家給其月粮冬布之半養之其半貯候長成為¶
婚娶之費凡士卒疾必與湯藥至公自省問如已子其¶
<pb:KR2g0038_WYG_041-8b>¶
愛護軍士皆𩔖此軍旅所至市不易肆而農不輟耕晏¶
然不知有兵故喪還之日闗中餽運道塗行旅之人雖¶
非甘凉部屬而平日威信所感動者莫不揮淚以相弔¶
至有迎櫬而奠望門而哭者自公卿以及偏禆将士弔¶
奠&KR0608;祭相屬於路越數月不絶凡荷朝廷暨親王賜祭¶
無不嘉其忠義之節生榮死哀可謂至矣是嵗十一月¶
二十八日奉𦵏甘州城南公生洪武甲戌六月二十一¶
日薨以成化戊子十月十一日享年七十有五配真氏¶
<pb:KR2g0038_WYG_041-9a>¶
封夫人子男四長佺錦衣百户贈伏羌伯次曇事釋氏¶
次俊甘州右衛百户又次儆甘州左衛指揮孫男九曰¶
鋭今襲伏羌伯鋼鑑鉞鎧鑌釗鐸鋐鐸甘州左衛百户¶
孫女二𢎞治乙卯七月朝廷賜名其坊曰忠義以表厥¶
宅里丁巳七月欽命所司於甘州擇地建祠賜額¶
曰武勇以春秋祭之公名著疆場功施社稷侯封廟¶
食金書鉄劵輝映當時流傳百世盖凜有生氣真宇宙¶
間丈夫也鋭襲爵𢎞治元年命封平蠻将軍印充緫兵¶
<pb:KR2g0038_WYG_041-9b>¶
官鎮守湖廣尋改命緫鎮兩廣信賞必罰威行恵施功¶
髙不居詩書禮樂念念不置盖有古郤縠之風得非乃¶
祖積功懋徳及庭訓之所致歟¶
　　都御史韓公言行録　　　　　　尹　直¶
韓雍字永熈直𨽻吳縣人父以閭右徙實京師占籍宛¶
平縣進士歴任正統成化間官至右都御史卒年五十¶
七¶
公生秀穎異常書過目輒成誦成童選補順天府學生¶
<pb:KR2g0038_WYG_041-10a>¶
正統辛酉遂以詩經中京闈郷試明年登進士第癸亥¶
拜湖廣道監察御史乙丑奉命録囚有碭山縣學教諭丘¶
純因責膳夫祝磨兒其父領磨兒遁去乃告純箠死棄¶
屍他御史問勘誣伏尋屍偶於黄河旁得一支解者認¶
為磨兒屍遂坐極刑公疑之遣人踪跡得磨兒純由是¶
得白¶
戊辰按治江西吉之廬陵等縣兇徒乘嵗饑刼掠勢甚¶
熾公與廵撫侍郎楊公寧設法捕首賊二百餘人悉置¶
<pb:KR2g0038_WYG_041-10b>¶
重典地方以寧己巳少保陳先生循知公之才特薦陞¶
都察院右僉都御史廵撫江西黜奸貪疏滯獄均徭役¶
平市價思威大著丙子劾奏王府及王教授違法等事¶
上命大臣覆實革其䕶衛而教授以下坐罪有差英廟¶
復辟調山西副使坐累致仕戊寅遷大理寺右少卿尋¶
復右僉都御史問决強盗十八人内二人訴被同起二¶
人讎指時左都御史㓂公深云㑹問已明柰何公曰人¶
命至重存詞且暫留問不實决未遲二人得留餘欲行¶
<pb:KR2g0038_WYG_041-11a>¶
刑公復曰若不留指者将誰與證始留四人復訴者得¶
白錦衣指揮劉敬因石亨連坐有謂敬曽邀亨至直房¶
同飯欲坐朋黨公曰律之本意謂結交朋黨紊亂朝政¶
者今敬與亨交而非亂政况亨得志時誰不蠅聚其門¶
若以一飯即坐此罪則曽赴宴㑹者何以罪之東漢時¶
以朋黨二字害盡忠良覆轍可蹈耶是冬奏勅廵撫大¶
同宣府陛辭召至文華殿諭遣之賜寳鈔三千貫盖異¶
數也至則䘏軍士繕城堡糾治貪蠧震攝敵志有古守¶
<pb:KR2g0038_WYG_041-11b>¶
邉者風癸未遷議事陞兵部右侍郎有忌之者適英宗¶
皇帝上賓因事遷浙江右恭政¶
成化乙酉兩廣蠻冦弗靖上命都督趙公輔充緫兵掛¶
征夷将軍印兵部尚書王公竑特譽公素有雄才能幹¶
大事遂起公於浙拜都察院左僉都御史仍食從三品¶
俸賛理征夷軍務公既受命㑹於南京衆議欲分江西¶
軍從逰擊率達官由庾嶺入廣東大軍則從湖廣入廣¶
西以賊在廣東宜逐之在廣西宜困之公曰不然古者¶
<pb:KR2g0038_WYG_041-12a>¶
仗鉞臨戎専制閫外謂可安國家利社稷雖専之可也¶
夫兵有聚而為正亦有分而為竒今兩廣已無完郡而¶
大藤峽賊巢穴不圗而趋其末未見其能濟茍全師至¶
彼南可以攻大藤峽援髙雷亷東可以應南韶西可以¶
取栁慶北可以㫁陽峒諸路勢如常山之蛇動無不應¶
舉無不克何煩於逐自古蠻夷來冦不可以禮義較惟¶
勝之而已叔敖云寧我薄人軍志曰先人有奪人之心¶
薄之也所以兵貴捷速不尚老遲又何泥於困乎於是¶
<pb:KR2g0038_WYG_041-12b>¶
命将分兵諭以朝廷威福之重示以賊勢可滅之機衆¶
歡呼咸願死戰不逾月先破修仁荔浦次及大藤峽前¶
後生擒斬首奪回被擒俘獲賊屬共四萬一千七十有¶
竒㨗聞皇上嘉喜陞公左副都御史提督兩廣軍務兼¶
理廵撫賜綵段六表裏叙功當䕃子公以與弟睦授錦¶
衣所鎮撫先是公與将士約能生擒被擄男女者准其¶
功故無妄殺之慘功成之日士皆斂迹無譁秋毫不漁¶
於衆廣人名其所甜亭曰運籌扁曰平蠻所以記其實¶
<pb:KR2g0038_WYG_041-13a>¶
也戊子公以兩廣土地廣逺恐餘孽復生重貽邉患請¶
於朝願得文武大臣分理其事上可其奏陞公右都御¶
史總督兼廵撫於梧州開設總府居中調度兩廣副總¶
兵恭将而下悉聴節制柰何承制専决已乆一以繩下¶
不貸大吏以故得理者喜不得理者多不悦於是有上¶
書言公不法事若干條皇上知公功勞遣使勘覆多虛¶
公即引疾再三陳乞上知其誠悃特賜愈允俾致仕時¶
年五十有二¶
<pb:KR2g0038_WYG_041-13b>¶
公為人洞達凱爽篤於孝友與人交不為岸谷有信義¶
發摘奸伏如神然每存心於愛人不事苛刻秉兵權於¶
一方未嘗濫殺一人政務填委不忘文事摛詞文翰思¶
如湧泉無少凝滯嘗作江西第一樓等詩著平蠻録多¶
膾炙人口(並尚書張/瑄撰行状)¶
公聰明才辯逈出流輩按江西時適閩廣處州冦發剽¶
掠及境公設法擊却之當時廵撫侍郎楊寧稱於衆曰¶
韓繡衣聰明百倍於小子官民奏留重按一年回朝陞¶
<pb:KR2g0038_WYG_041-14a>¶
廣東憲副不數月陞僉都御史年未三十民情吏治素¶
所諳練風裁凜然凡臨衆决事動發百餘言皆引經據¶
律無一語疎滯處置事務靡不允當至今官民遵守之¶
曰韓都例繼公廵撫者以為不及嘗念陳芳洲先生為¶
舉主赴鎮經泰和躬祭墓下流涕不已曰士為知己者¶
死何能報也(寒濟/瑣綴)¶
公奉命以討有罪一以仁義誠信宅心師至之始即律¶
之曰夫兵凶器也聖人不得已而用之茍非以順正而¶
<pb:KR2g0038_WYG_041-14b>¶
動不可也若等勿盡劉無辜勿濫容首惡勿遏彼之來¶
降勿爽我之號令斯事濟矣衆咸曰諾於是發偏師先¶
下荔浦脩仁西延陽峒然後移兵㫁藤横石等八百餘¶
寨所過之地如振槁如破竹自成化乙酉冬十一月至¶
丙戌春正月凡五征不克者一舉而平之¶
公之用兵一運乎心徳之㣲而全活擒掠之衆則公之¶
仁足以恊羣情矣首惡而罪必誅威震而刑不濫則公¶
之義足以討有罪矣撫安來降而弗畔其約則公之誠¶
<pb:KR2g0038_WYG_041-15a>¶
足以化強暴矣號令必嚴賞罰必當又公之信足以及¶
軍旅矣¶
取勝之師必在速戰乃分官軍面授方畧水陸並進是¶
嵗七月一戰而克遂以七軍之在行者分為五路八月¶
進全州貝安凡若干戰賊大敗九月又往廣西五路發¶
兵進討荔浦修仁十一月師至大藤峽又釐為二十五¶
哨固守衝要四面夾攻賊預偹險阻牢不可破以滚石¶
攂木長槍毒矢抗敵公忿然曰吾受天子重託生靈命¶
<pb:KR2g0038_WYG_041-15b>¶
脈在此一舉事若少緩則兵民膽喪鉅萬之衆肝腦塗¶
地又曰文王之師攻必緩戰必徐者欲候其革心順服¶
而全之也公復下令且招且撫得向化致附者一萬三¶
千其怙終者則天誅不可以留乃申嚴號令以身先之¶
肆兵前進萬衆讙呼聲搖山嶽一戰而渠魁就縳勢若¶
泰山之壓累卵啇飊之拉枯朽羣兇失怙兔竄狐奔旬¶
月之間攻破寨峒五百生擒一千有竒斬首七千三百¶
俘獲賊屬奪回被擄男女三萬餘口燒毁賊巢得獲器¶
<pb:KR2g0038_WYG_041-16a>¶
械牛馬無算乃改大藤峽為㫁藤峽立石以告來世㨗¶
報於朝仍以向化者衆反側未安乃州治其地設巡司六¶
所擇其夷心信服者數人授以土官而約束撫安之施¶
以實惠量給以田使之得各遂其生(並平/蠻録)¶
尹直賛曰長材大器風采桓桓賛戎執法理劇剸繁豹¶
變於隠鵬息如摶愛遺江右功著嶺南奉身而退繼者¶
維難¶
　¶
<pb:KR2g0038_WYG_041-16b>¶
　¶
　¶
　¶
　¶
　¶
　¶
　¶
　明名臣琬琰續録卷十七¶
