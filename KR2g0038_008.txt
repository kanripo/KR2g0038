# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:40.044804
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 卷八
<pb:KR2g0038_WYG_008-1a>¶
欽定四庫全書¶
　明名臣琬琰録卷八¶
　　　　　　　　　　　　　明　徐紘　撰¶
　　學士承㫖潜溪宋公行狀　　　　鄭　楷¶
先生諱濓字景濓世為婺之金華人其先有諱憲者官¶
大理丞為易講師弟子至數千人唐武徳間自京兆尹¶
遷吳興更十四世有諱榮者私諡文通先生通尚書春¶
秋周廣順中從于義烏隠居覆釡山又七世至宋嘉定¶
<pb:KR2g0038_WYG_008-1b>¶
初有諱栢者復遷金華其地曰潜溪又五世乃至先生¶
始遷浦江仁義里之青蘿山仍以潜溪扁其所居示不¶
忘本也於是四方學子咸以潜溪先生稱之先生在妊¶
七月即生為嬰兒時苦多病每風眩輒昏迷數日祖母¶
金及母陳更相保抱得免無虞年六歳入小學授以李¶
瀚䝉求一日而盡自後日記二千言同肄業者日暮罷¶
歸其所讀書先生皆成誦九歳為詩歌有竒語人異之¶
呼為神童年十五六里人張繼之長者也聞先生善記¶
<pb:KR2g0038_WYG_008-2a>¶
誦邀至别墅所問以四書經傳若干日可通倍先生以¶
一月為答初繼之不之信抽架上雜書俾即記五百言¶
先生以指爪逐行按之按畢輒倍一字不遺繼之告先¶
生之父尚書公曰是子天分非凡當令從明師即有成¶
爾乃擕入學府受業於聞人夢吉先生授以春秋三傳¶
之學凡學春秋者皆苦其歳月先後難記先生即并列¶
國紀年能悉誦之但舉經中一事即知為魯公幾年㡬¶
月是年實當别國某君幾年幾月或俾書而覆之無少¶
<pb:KR2g0038_WYG_008-2b>¶
異者且兼通易書詩及周禮諸經先生為舉子業每出¶
諸生右㑹吳貞文公莱授經於白麟溪上攻古文辭金¶
華胡君翰亦來從學胡君致書於先生曰舉子業不足¶
慁景濓盍來同學古文辭乎先生欣然來從吳公博極¶
經史學之未幾悉得閫奥自是先生文章之名籍然著¶
聞矣居無㡬向吳公解館而歸先生嗣主教席子弟年¶
十六者皆相從讀書講道東明山中受業者一門凡四¶
十餘人終始越二十年學成多有躋膴仕者當是時曽¶
<pb:KR2g0038_WYG_008-3a>¶
伯祖貞和府君主家政年踰八十端巖方正先生年甫¶
二十有五終日毅然賔主人尤高之府君方著家䂓示¶
子孫其冠婚䘮祭儀制禮文多恭問先生先生則據證¶
古今凖酌時宜以成一家之法子孫世守詩禮之教者¶
先生之力也先生嗜學日篤時栁文肅公貫黄文獻公¶
溍皆大儒天下所師仰又各及其門執子弟禮二公則¶
禮之如朋友栁謂公曰吾邦文獻浙水東號為極盛吾¶
老矣不足負荷此事後來繼者所望惟景濓以絶倫之識¶
<pb:KR2g0038_WYG_008-3b>¶
而濟以精博之學進之不止如駕風㠶於大江中其孰¶
能禦之黄公曰吾郷得景濓斯文不乏人矣先生所為¶
文多經二公指授栁公謂其渾雄可喜黄公謂其雄麗¶
而温雅國子監丞陳君旅序先生之文謂能兼二公之¶
所長歐陽文公𤣥謂非才具衆長識邁千古安能與於¶
斯先生為當時所稱許如此二公相繼即世先生踵武¶
而起遂以文章家名海内矣至正己丑用大臣薦擢將¶
仕佐郎翰林國史院編修官自布衣入史館為太史氏¶
<pb:KR2g0038_WYG_008-4a>¶
儒者之特選先生以親老不敢遠違固辭㑹世亂益韜¶
閟不事表顯乃與弟子入龍門山著書二十四篇曰龍¶
門凝道記及著考經新説周禮集註等書初宋南渡後¶
新安朱文公東莱吕成公並時而作皆以斯道為己任¶
婺實吕氏倡道之邦而其學不大傳朱氏一再傳為何¶
篹氏王栢氏又傳之金履祥氏許謙氏皆婺人而其傳¶
遂為朱氏之學適先生既間因許氏門人而究其説獨¶
念吕氏之傳且墜奮然思繼其絶學每與人言而深慨¶
<pb:KR2g0038_WYG_008-4b>¶
之識者又以知其志之所存盖本於聖賢之學其自任¶
者益重矣先生於天下之書無不讀而析理精㣲百氏¶
之説悉得其㫖要至於佛老之學亦所研究用其義趣¶
裁為經論𩔖其語言寘諸其書中無辯也誠意伯劉君¶
基謂其主聖經而奴百氏馳聘之餘取佛老語以資戲¶
劇辟猶飫梁肉而茹茶飲茗汁耳歳庚子大明皇帝定¶
鼎金陵遣使者樊觀奉書幣造門徴先生先生曰昔聞¶
大亂極而真人生今誠其時矣遂幡然應詔先生與青¶
<pb:KR2g0038_WYG_008-5a>¶
田劉君基麗水葉君琛龍泉章君溢俱見上尊重之語¶
必稱先生而不名七月以先生為江南等處儒學提舉¶
十月奉㫖入内授皇太子經先生誠明儼恪遇綱常大¶
義明白開陳再三言之而不倦上深嘉嘆之壬寅八月¶
上召先生及興國孔克仁講春秋左氏傳畢先生起曰¶
春秋乃孔子褒善貶惡之書茍能遵行則賞罸中適天¶
下可定也是月告歸省親有白金文綺之賜且曰卿之¶
誠慤朕素知之故有此賜耳甲辰十月改起居注先生¶
<pb:KR2g0038_WYG_008-5b>¶
侍上左右知無不言補益甚衆明年正月上御端門與¶
先生論及黄石公三畧且口釋之先生進曰尚書二典¶
三謨帝王大經大法靡不畢具願陛下留意講明之上¶
曰朕非不知典謨為治之道但三畧乃用兵攻敗時務¶
所先耳嘗侍上語賞賚先生曰天下以人心為本茍得¶
人心帑藏雖已竭無傷也人心不固雖有金帛何補於¶
國耶上詔丞相李公善長歸江西軍中所掠牛於其民¶
無牛者官給之物其取租丞相退上顧先生曰向所言¶
<pb:KR2g0038_WYG_008-6a>¶
事當乎先生對曰民富則君不至獨貧民貧則君何能¶
獨富捐利於民實興邦之要道也三月先生以疾苦告¶
詔還家燮治仍賜金帛皇太子致贈有加焉先生上箋¶
謝恩復奉㫖皇太子勉以孝友恭敬勤敏讀書無怠惰¶
毋驕縱修徳進業以副天下之望上覧書喜甚召太子¶
語以書意且賜書答其畧曰曩者先生教吾子以嚴相¶
訓是為不佞也以聖人文法變俗言教之是為䟽通也¶
所守者忠貞所用者節儉是為得體也昔聞古人今則¶
<pb:KR2g0038_WYG_008-6b>¶
親見之復以文綺侑書上毎與羣臣言先生淳謹君子¶
輔導有方眷遇甚隆既而先生丁尚書公憂及服除洪¶
武二年詔徴先生縂修元史六月除翰林學士亞中大¶
夫知制誥兼修國史時編摩之士皆山林布衣發凡舉¶
例一仰於先生先生通練故事筆其綱領及紀傳之大¶
者同列歛手承命而已逾年書成先生之功居多時剖¶
符封功臣下先生議五等封爵召宿大本堂討論逹旦¶
先生歴據漢唐以來故實量其中而奏之曰此可法彼¶
<pb:KR2g0038_WYG_008-7a>¶
不可法皆傳於理而已時甘露屢降上問災祥之故先¶
生對曰受命不易天子之膺休符不於祥於其仁是以¶
春秋不書祥而紀異為是故也上姪文正以荒淫擅殺¶
得罪先生言曰文正罪固當死陛下體親親之義生之¶
而置諸逺地則善矣上嘗言古之帝王當宴安之餘多¶
好神仙以朕言之使國治民安心神恬康即神仙也先¶
生對曰漢武好神仙而方士至武梁好佛而異僧集皆¶
由人主篤好故能致之使移此心以求賢輔天下其有¶
<pb:KR2g0038_WYG_008-7b>¶
不治乎上深然之上既追封外王父為闕陽王立廟京¶
師御通天冠絳紗𫀆以祭祭畢召大臣問曰朕祭外王¶
父卿等以為不當服衮冕何也先生對曰衮冕惟祭天¶
地宗廟用之餘則當降禮也上嘗祀方邱患心不寧先¶
生進曰孟軻有言養心莫善於寡欲審能行之心清而¶
身泰矣上稱善久之三年十二月遷奉議大夫國子司¶
業國子多大臣子弟先生莅之以莊率之以正日進諸¶
生立兩序據坐執經敷揚閫奥之㫖教以孝弟忠信之¶
<pb:KR2g0038_WYG_008-8a>¶
道學者帖帖遵度惟恐不得為先生弟子上欲試先生¶
次吏事四年八月授安逺知縣五年二月召為禮部主¶
事十二月擢太子賛善大夫階如司業時先生之忠誠¶
久而彌篤皇太子一言一動皆以禮法諷諭使歸於道¶
讀書至切於政教及前世興亡之故必拱手揚言曰君¶
國子民之道當如是不當如彼且推人情物理以明其¶
義皇太子每歛容嘉納敬禮未嘗少衰言則曰師父師¶
父云且書舊學二字以賜先是上問帝王之學何書最¶
<pb:KR2g0038_WYG_008-8b>¶
要先生請上讀真徳秀大學衍義上覧而悦之令左右¶
大書掲之両廡之壁時睇觀之六年二月上御西廡大¶
臣皆侍坐上指衍義中司馬遷論黄老事令先生講析¶
俾在坐者聽之先生既如詔復言曰漢武嗜神仙之學¶
好四夷之巧民力既竭重刑罰以震服之臣以為人主¶
能以義理飬性則邪説不能侵興學校教民則禍亂不¶
作矣刑罰非所先也上謂先生曰朕之為君上畏天地¶
下畏兆民兢兢業業不敢自逸先生對曰陛下此心古¶
<pb:KR2g0038_WYG_008-9a>¶
先哲王之心也書曰予臨兆民凛乎若朽索之御六馬¶
為人上者奈何不敬正謂此耳願陛下慎終如始天下¶
幸甚上御齋室先生侍坐上問三代歴數封疆之脩短¶
廣狹先生歴言之且曰三代之治天下也以仁義故歴¶
年之多後世莫及上從容謂曰皇太子留心治道卿等¶
宜常與議論庶廣識見幸善調䕶之先生益孜孜弗懈¶
七月陞翰林侍講學士中順大夫知制誥同修國史仍¶
兼賛善大夫先生之父文昭贈中順大夫禮部侍郎母¶
<pb:KR2g0038_WYG_008-9b>¶
陳氏贈徳人先生奉詔搜萃歴代奸臣之蹟編為辨奸¶
録及進太子諸王各分賜焉初上作祖訓録至是成命¶
先生作序諭以大意先生歴言帝王之道及皇上創業¶
之艱以致箴戒之意於後人上稱善命刻於篇先生嘗¶
侍上後苑觀稷上曰農事成矣先生對曰國以民為本¶
民以食為天陛下知稼穡之艱難而念民生之良苦實¶
盛徳也上問曰三代以上所讀何書先生對曰上古載¶
籍未立不專誦讀而尚躬行人君兼治教之責躬行以¶
<pb:KR2g0038_WYG_008-10a>¶
率之天下有不從教化者乎八月奉㫖纂修大明日歴¶
一百卷擇言行之大者為寶訓五卷先生縂裁其事朝¶
夕禁中至七年五月乃成先生自以布衣沐非常之遇¶
誓竭誠以報國凡上有所任使靡晝靡夜躬閲載册書¶
於牘進之或覆視於册一字不遺先生在朝日久若郊¶
社宗廟山川百神之典朝享宴慶禮樂律歴衣冠之制¶
四夷朝貢賞賚之儀及勲臣名卿焯徳耀功之文承上¶
㫖意論次紀述咸可傳於後世先生在上前所陳説不¶
<pb:KR2g0038_WYG_008-10b>¶
為文飾隠蔽雖家事茍有問亦一一道之嘗曰君猶父¶
也天也其可欺上嘗問昨日飲酒否座客為誰饌為誰¶
何物悉以其人及膳羞品對上笑曰卿飲時朕令人視¶
之果如卿言卿信不欺我故上久而益信其誠欲俾参¶
大政先生辭曰臣少無他長惟文墨是攻今幸得待罪¶
禁林陛下之恩大矣臣誠不願居職任也上愈厚之每¶
燕見必命茶賜坐每旦令侍膳詢訪舊章講求治道或¶
至夜分乃退先生屢有所建明召問廷臣藏否第言其¶
<pb:KR2g0038_WYG_008-11a>¶
善者不置又問否者為誰先生曰善者與臣交故知其¶
否者縱有臣不知也卒無所毁短或命賦詩為文必寓¶
忠告嘗奉制詠鷹令七舉足即成有自古戒禽荒之言¶
上忻然曰卿可為善諫矣然先生絶不以語人至於應¶
制之作亦不留藁署温樹二字於居室之壁有問及内¶
事者指以示之上嘗與先生飲先生素不勝杯勺舉觴¶
即辭上强之至三觴面如赭行不成步上歡笑親御翰¶
墨賦楚辭一章以賜仍命侍臣咸賦醉學士歌且曰俾¶
<pb:KR2g0038_WYG_008-11b>¶
後世知朕君臣同樂若此也甘露降上召先生賜坐上¶
躬執金杓煉湯於鼎以甘露投之手注於巵以賜先生¶
曰此和氣所凝能愈疾延年故與卿共之耳皆異恩也¶
九年六月上以先生久典制作宣勞為多特拜翰林學¶
士承㫖嘉議大夫知制誥兼修國史上毎謂先生曰朕¶
以布衣為天子卿亦起草萊列侍從為開國文臣之首¶
俾世世與國同休不亦美乎趣令取孫官之先生屢辭¶
謝不敢奉詔是年某月詔徵先生冢子瓉之子慎為殿¶
<pb:KR2g0038_WYG_008-12a>¶
廷儀禮司序班未幾復召介子璲除中書舍人上時休¶
暇輒命題試璲與慎而戒飭之上笑語先生曰朕為卿¶
教子孫先生或奏事久稱倦上命璲慎共扶下殿祖子¶
孫三世皆官内廷當世以為異事復以先生艱於行步¶
特詔皇太子選良馬以賜上親作馬歌復詔羣臣咸作¶
之以寵焉先生益感激不自寧常戒子孫曰上徳猶天¶
地也將何以為報獨有誠敬忠勤畧可自効萬一耳上¶
以先生年且至不可煩以事十一月有致政之詔乃加¶
<pb:KR2g0038_WYG_008-12b>¶
贈先生之父侍郎為嘉議大夫禮部尚書母徳人為淑¶
人祖徳政贈亞中大夫太常少卿祖妣金氏贈淑人夫¶
人賈氏封亦如之先生及二代誥辭皆上所親製天下¶
榮之誥辭中稱先生徳量之𢎞如千頃波澄之不清撓¶
之不濁人以為上知人之明云先生行既有期上眷念¶
尤深曰卿去何時復來見朕乎幸相待數日姑徐徐行¶
由是朝夕左右者累月時詔許言事朝臣有上䟽萬餘¶
言者上聽厭其迂愆怒欲罪之以問羣臣有阿意者指¶
<pb:KR2g0038_WYG_008-13a>¶
其䟽曰此不敬此詆謗罪當誅上笞之而罷怒未解召¶
先生先生曰彼應詔上䟽其心忠耳為可深罪乎上黙¶
然已而上覧䟽中有足采者召阿意者罵曰吾怒時若¶
等不能諫乃激吾誅之何異以膏沃火向非宋景濓之¶
言豈不誤罪言者耶上嘗廷譽先生曰古之人太上為¶
聖其次為賢其次為君子若宋景濓者事朕十有九年¶
而未嘗有一言之偽誚一人之短寵辱不驚始終無異¶
其誠所謂君子人乎匪止君子亦可謂之賢者矣在廷¶
<pb:KR2g0038_WYG_008-13b>¶
之臣皆以為信然十年二月先生遂辭歸瀕行賜紙幣¶
文綺及御製文集皇太子贈以衣三襲上諭曰朕最慎¶
於賞予嘉卿忠誠可貫金石故以是賜卿卿今年幾何¶
矣先生曰六十有八上曰藏此綺俟三十二年後作百¶
歳衣也先生即叩首謝上復属曰大江漲不可舟卿宜¶
循内河逹家庶幾無虞仍俾慎䕶先生行先生至家即¶
拜表遣慎詣闕稱謝仍上箋皇太子申明正心治國之¶
要上賜詔褒答大㫖謂先生忠良之臣勲業既著文章¶
<pb:KR2g0038_WYG_008-14a>¶
必傳功成身退惟先生獨全初先生將辭請歳一來朝¶
是年九月朔先生遂入朝越十又四日見於端門上佇¶
想已久廷問累矣及見大喜加勞再三皇太子諸王皆¶
驩動顔色越翌日上降勅符遣儀曹奉醪膳諸物扺寓¶
館以賜自是日侍上遊歴觀闕盤旋禁籞詢諮備至便¶
殿侍食日宴始退恩禮之優羣臣莫敢望上嘗喟然嘆¶
曰純臣哉爾濓純臣哉爾濓方今四夷皆知卿名卿其¶
自愛先生避謝不敢當凡所陳論皆古之格言朝廷百¶
<pb:KR2g0038_WYG_008-14b>¶
官惟恐不留先生下至寺人衛卒見先生至皆以手加¶
額相推排迎拜恐不得先覩先生留朝七旬餘上重先¶
生還而難言之先生以歳暮力辭還復遣中貴人賜上¶
尊至於道所經行皆上為先生指畫聖心惓惓愈加於¶
昔及先生既行數日上問璲曰爾父道中無恙否璲以¶
安對未幾復謂璲曰朕疇昔之夜夢見爾父笑談如曩¶
時爾父雖去其容儀儼然在朕目中璲叩頭謝曰非陛¶
下垂念臣父之至何以形諸夢寢中書舍人史靖可太¶
<pb:KR2g0038_WYG_008-15a>¶
子正字桂彦良等皆為詩歌以紀之上之眷重先生不¶
忘如此先生徳尊而不居位顯而彌恭既司制作之柄¶
造門求文之士先後相繼蠻夷朝貢者數問先生安否¶
日本得潜溪集刻板國中高句麗安南使者至購先生¶
文集不啻拱璧而先生欿然自持似不能言者遇人拜¶
雖三尺童子必詘膝而首下垂至於公候貴人則未嘗¶
降不曾一識其門何向朝廷有大議誾誾引古今辯説¶
不少有所囘性命之理晚而益究其極外物之往來視¶
<pb:KR2g0038_WYG_008-15b>¶
之若不相干嘗曰古人之為學使心正身修措之行事¶
俯仰無愧而已繁辭復説道之蔽也先生作事不尚表¶
襮務合乎義教人皆隨其質而道之便入於善尤篤於¶
倫品處父子兄弟夫婦之間者皆可為法與人交和易¶
任真無鈎距縱為所紿亦弗與較臨財㢘非其分不取¶
大書於門曰寧可忍餓而死不可茍利而生君子以為¶
名言權要及有力者茍非其人雖置金滿槖求一字不¶
肯與縱不得已與之亦不受其餽謝日本使奉勑請文¶
<pb:KR2g0038_WYG_008-16a>¶
以白金為獻先生却不受上以問先生先生對曰天朝¶
侍從之官而受小夷金非所以崇國體也上深然之貧¶
賤人情有可哀欲發潜振幽即欣然為之先生四持文¶
衡試天下士得人為多接引後學惟恐弗及逺方來者¶
授館而飲食之雖久不衰有小善必衆譽之色温氣和¶
近其側者如大寒之加重裘盛暑之濯清風也天下之¶
能文者多經先生指授朝廷英俊咸以先生為法初奉¶
勑教文華生數十輩至是出参大政為御史知列郡者¶
<pb:KR2g0038_WYG_008-16b>¶
相望四方士得一見先生夸於人以為幸承一言之賜¶
者人輒改觀視之不敢與齒士大夫言當世有徳者必¶
曰先生而天下之人識與不識無賢愚咸推先生為大¶
人長者及先生歸上面發後學無師之嘆蓋先生之道¶
内誠外恕一出於正發之也當而行之也安故上下信¶
服若是云雖已貴顯平居布衣䟽食無異貧士先生細¶
目美髯狀貎豐厚不為竒異行以求過於人不事生産¶
不置田宅或勸為子孫計先生曰富貴豈一家物哉吾¶
<pb:KR2g0038_WYG_008-17a>¶
乃所以遺之也先生惟刻意於學自少至老未嘗一時¶
去書不觀及致政歸清蘿山闢一室於靜軒終日閉戸¶
纂述人不見其面戒子孫毋至城市姻㜕有以郡縣事¶
為托者皆峻謝之或談及時事輒引去不與語切於仁¶
愛聞民有困乏者為之不飽先生視近甚明夜然燈於¶
几卧絺帷中閲蠅頭小書一黍土能作十餘字皆可辯¶
㸃畫人以為先生不飲酒寡嗜𣣔所致豈或然歟先生¶
所著文有潜溪集四十卷蘿山集五卷龍門子三卷浦¶
<pb:KR2g0038_WYG_008-17b>¶
陽人物記二卷已傳於學者翰苑集四十卷芝園集歸¶
田已後所著計四十卷十三年冬先生孫慎以罪被刑¶
舉家當寘重辟上念先生特降赦安置茂州十四年五¶
月二十日先生以疾卒於夔府臨殁端坐歛手而逝當¶
是時夔之府守官吏皆來賵贈哭奠塟先生於夔府之¶
西蓮華池山下其經紀䘮塟刻石表墓者則知事桑以¶
從也先生生於至大庚戍十月十二日享年七十有二¶
娶賈氏前先生一年卒塟青蘿山子男二長瓉次璲有¶
<pb:KR2g0038_WYG_008-18a>¶
文行精篆𨽻真草四體書孫男慎愷恂懌嗚呼楷自垂¶
髫時嘗侍先公真孝府君拜先生於牀下先生不以童¶
子無知即辱進教之親承化育於兹有年矣苐懼才質¶
凡庸如望洋有孤父師之教今聞先生謝世長慟莫知¶
所從竊念先生道徳文章固已顯著於當世其出處遭¶
逢行事之盛世係遷徙生卒歳月之詳尚恐人未盡知¶
爰敢裒取翰林待制王公偉先伯父太常博士諱濤君¶
舊著小傳及同門友人所作歴官記輯為行狀一通俟¶
<pb:KR2g0038_WYG_008-18b>¶
請當代立言君子著為碑銘表諸墓隧庶幾他日太常¶
國史有所采擇焉¶
　¶
　¶
　¶
　¶
　¶
　明名臣琬琰録卷八¶
