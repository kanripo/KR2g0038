# -*- mode: mandoku-view; -*-
#+TITLE: 明名臣琬琰錄
#+DATE: 2015-08-24 22:35:39.949477
#+PROPERTY: ID KR2g0038
#+PROPERTY: BASEEDITION WYG    
#+PROPERTY: JUAN 續錄卷四
<pb:KR2g0038_WYG_028-1a>¶
欽定四庫全書¶
　明名臣琬琰續録卷四¶
　　　　　　　　　　　　　明　徐紘　撰¶
　　副都御史李公墓誌銘　　　　　王侍偉¶
天生一代聖明之君創業繼統必有忠良之臣以贊襄¶
左右扶顛持危不偶然也曩者宣宗皇帝即位改元之¶
初㑹樂安州漢庶人謀叛刼衆從已而行在四川道監¶
察御史李公州人也以外艱家居語族人曰吾先世皆¶
<pb:KR2g0038_WYG_028-1b>¶
以忠孝為立身傳後之範今吾必不為叛逆所辱汝等¶
宜善自裁吾計决矣乃晨夜馳京告變朝廷仗大義以¶
討平之改樂安為武定州嘉公之忠陞都察院左僉都¶
御史陞中順大夫復賜以襲綵縀實宣徳丙午也又二¶
年公膺誥命曰爾中順大夫都察院左僉都御史李濬¶
任風紀清慎亷介當叛逆圖危之初乃心國家首𤼵其¶
謀嘉爾忠誠擢貳憲長授任以來益圖克稱茲特錫之¶
誥命以為爾榮又八年是為正統元年今上皇帝嗣承¶
<pb:KR2g0038_WYG_028-2a>¶
大統簡任賢能勵精圖治時公丁内艱還適遼東守臣¶
懈於邉備數至冦盜上命在廷大臣舉素有才者一人¶
往撫綏之僉以公為宜上遂召公往涖其事公至集諸¶
將士宣布朝廷恩威諭以禦邊之道莫重於守於是髙¶
城深池謹烽堠鳴刁斗練精鋭士馬分布要害暇則躬¶
親督屯視田區畫措置由是邊儲充實甲兵堅利自瀚¶
海以東悉平寧上聞嘉之進公左副都御史階嘉議大¶
夫仍勑公凡事所當行者並以便宜施行公在邉凡八¶
<pb:KR2g0038_WYG_028-2b>¶
年以目疾乞休致還未幾卒于家訃聞上哀悼之遣官¶
諭祭命有司營葬事公諱濬字伯淵自居庠序時已為¶
流輩推服及升成均擢侍御綽然有聲已而遭際聖明¶
致位都憲小心慎宻至誠無偽其在朝則比之石慶在¶
邉則比之趙翁孫可謂明良相逢風雲慶㑹誠不偶也¶
公生洪武某年某月某日卒正統某年某月某日享年¶
六十有七葬某鄉某山之原曽祖諱某祖諱某皆隠徳弗¶
仕考諱任賢贈中順大夫僉都御史妣鄭氏封太恭人¶
<pb:KR2g0038_WYG_028-3a>¶
配范氏封恭人子男四人森棨果本棨任戸部司務孫¶
男五人嗟夫予與公生同郡仕同朝且有姻婭之好今¶
公已矣則公之墓石非予銘其誰銘曰於戲李公天産¶
異質早際聖明光奮于績親藩搆隙公發其謀憲臺貳¶
長公被寵休頟頟邊城命公綏撫設其運畧有赫其緒¶
引疾甫去而訃奄来士林嗟悼當宁興哀嗟嗟我公忠¶
義烈烈其身雖死其名不滅刻銘堅石納于壽藏子子¶
孫孫百世蕃昌¶
<pb:KR2g0038_WYG_028-3b>¶
　　尚書靖逺伯忠毅王公神道碑　　李　賢¶
本朝之制文臣不許封爵邑惟有武功者不在令自洪¶
武以來蓋百年于茲矣文臣有武功而封爵邑者始一¶
人焉靖逺伯王公是已嗚呼休哉公諱驥字尚徳系出¶
太原先世有宦遊雲中者因家宣寧髙祖而上多顯仕¶
曽祖守道祖思宗仕元為髙陽令有惠政父成適元季¶
兵亂因徙家束鹿娶程氏生公公自幼警敏年十三入¶
邑庠為諸生即有逺大志未幾父母相繼以殁公哀毁¶
<pb:KR2g0038_WYG_028-4a>¶
盡禮能自樹立遂領鄉薦登永樂丙戌進士第授兵科¶
給事中尋出使山西見徐溝民困奏免鹽池虧課一十¶
萬餘時應天府缺丞務急且冗委公署之立辦復署行¶
在都察院事持正不撓陞山西按察司副使洪熙改元¶
仁廟素知公才名召為順天府尹畿甸大治特賜誥以¶
褒之宣廟即位之明年陞行在右兵部侍郎時慮南京¶
根本重地真定州畿内要衝秦蜀二王府䕶衛兵多兩¶
遣公分調屯駐公皆處之得宜宣徳乙夘進兵部尚書¶
<pb:KR2g0038_WYG_028-4b>¶
先是北部阿勒坦多爾濟巴勒之軍騷擾塞下今皇上即位¶
之明年特遣公往視師許以便宜行事公至見沿邉城¶
堡不堅將無紀律歎曰邊防如此宜乎敵至翊日大集¶
官兵問曰往年出兵遇敵於魚兒海首先退縮者為誰¶
咸曰都指揮安敬即命左右引出斬之一軍為之股慄¶
又誓於衆曰自今遇敵有不前者罪如之號令一新兵¶
威大振既而部長巴圖博囉八冦莊浪公即遣都指揮¶
魏榮授以方畧率兵勦之遂擒其部落以還敵始俱遁¶
<pb:KR2g0038_WYG_028-5a>¶
走公閲甘凉軍冗曰兵貴精强乃退其三之一八月還¶
京上慰勞之者久焉敵聞公還復入擾上復勑公往公¶
至遣大將蔣貴率精騎數千出境且戒曰遇敵不捷無¶
復相見也再遣偏將趙安率兵繼之公與太監魯安都¶
督任禮分兵為殿遂擒阿勒坦俘殺敵卒幾盡邉境底寧¶
捷聞上遣人賫金幣勞公加兼大理寺卿明年還京先¶
是雲南麓川宣慰使思任𤼵叛累征不利辛酉春復命¶
蔣貴率諸道兵往討之仍命公總督軍務賜以明鎧雕¶
<pb:KR2g0038_WYG_028-5b>¶
弓蟒龍緋袍以壮其行公至聞賊在大候州即遣都指¶
揮馬讓授成算以往斬首數百級餘賊遁去是歳冬分¶
道并進㑹于上江以夾攻之因風縱火斬獲無算賊首¶
父子僅以身免遂蕩平其巢寨捷聞降勅奬勞召公北¶
還時蠻賊韋郎羅造釁於維摩州公遣指揮萬誠先聲¶
率土兵討之賊潰散郎羅逃之安南復傳檄諭之邊人¶
遂斬其首來獻廣南富州土官儂部舉沈政讐殺十餘¶
年公宣諭朝廷恩威兩讐頓釋至京上親宴于奉天門¶
<pb:KR2g0038_WYG_028-6a>¶
文武官僚以次陪宴士林榮之論功封公推誠宣力武¶
臣特進榮禄大夫柱國靖逺伯食禄一千二百石特賜¶
誥劵追封三代曽祖考皆如其爵妣皆伯夫人未幾思¶
任𤼵竄入緬甸謀復叛上曰勞卿再一行耳公復總諸¶
軍至金齒遣人促緬甸送思任𤼵至軍前緬人佯諾不¶
遣公曰緬人黨賊不可加兵乃至騰衝分為五營公與¶
蔣貴及都督沐昂分督以進木邦宣慰使統兵萬餘駐¶
於蠻江滸觀我軍容公責以忠義賞以牛酒遂感悦而¶
<pb:KR2g0038_WYG_028-6b>¶
退緬人擁衆大至公宻令貴率兵匝江而下焚其舟數¶
百艘大戰一晝夜賊潰遁去捷聞上召公班師慰勞益¶
厚加禄三百石壬戌秋北兵近邉上復命公出巡仍許¶
便宜行事乃自寧夏抵甘肅凡寨堡烽堠悉増修之仍¶
授邉將以破敵及練士方畧事竣還京麓川遺孽思機¶
發卜發復據孟養以叛戊辰春上復命公總督諸軍率¶
兵往討之至金沙岡賊於西岸立柵以拒公伐竹為梁¶
麾兵悉渡一鼓破之賊又於鬼哭山巔立柵公與偏將¶
<pb:KR2g0038_WYG_028-7a>¶
親冒矢石往拔之二孽死於亂兵南服遂寧景泰初都¶
督宫聚征湖貴苗賊失利乃以公佩平蠻將軍印代總¶
其兵遂大破苗賊獲其酋偽稱剗平王苗蠻富檻送京¶
師餘寨悉平振旅而還復増禄一百石子孫世襲尋委¶
公總督守備南京壬申秋以衰老乞閒還京天順改元¶
皇上復位思用舊人召公慰諭良久賚以白金文綺顧¶
公精力尚徤復拜兵部尚書再閲月兵政漸有次第而¶
公固辭不可强矣上亦念公重違其請令朝朔望復賜¶
<pb:KR2g0038_WYG_028-7b>¶
誥加號奉天翊衛推誠守正文臣特進光禄大夫禮遇¶
甚厚天順四年五月十一日以疾薨于正寢公天資通¶
敏遇事敢為正色立朝欲以身狥天下毎陳國家利害¶
生民休戚辭氣懇切孜孜不已襟懷開爽好賢樂善人¶
有寸美必極口稱道見人材沉滯必拔起任用始終成¶
就之未嘗有徳色與人交不立厓岸循循和易雖位兼¶
將相望重累朝曽無一毫驕矜之意見於顔面體貌清¶
&KR0751;風儀俊整尤善談論見者為之𢥠然當大事屹若砥¶
<pb:KR2g0038_WYG_028-8a>¶
柱之在中流功名事業視前古為無愧矣疾亟家人皆¶
惶懼公曰古人以死為歸何至是耶且對故人大理卿¶
龔永吉敘間闊神思如常客甫出門公就席而逝享年¶
八十有三上聞訃哀悼輟視朝一日祭葬賻儀悉從典¶
禮追封靖逺侯諡忠毅士大夫莫不茹泣相弔公娶張¶
氏累封伯夫人生子三曰玉瑢俱早卒側室劉氏生子¶
三曰瑺嗣公爵曰珩為勛衛孫男二女二卜以是年七¶
月吉日歸葬於束鹿祖塋之右銘曰天生豪傑祚我邦¶
<pb:KR2g0038_WYG_028-8b>¶
家大其抱負𢎞彼聲華乃若斯人世豈多有為鳳為麟出也非偶¶
惟忠毅公間氣所鍾芬芬茅葦挺見孤松早奮于庠入奉廷對羽¶
儀公朝展也無愧歴試繁劇如劍㫁犀佐持憲節名震山西召尹¶
京畿畿内安堵貳我夏官折衝尊俎進大司馬出巡邊陲斬其怯¶
將大張兵威于甘于涼于彼沙漠矯矯强敵罔不就縛麓冦弗靖¶
以跳以梁公來督戰如鷹之揚殱厥渠魁盪其巢穴滇¶
南之境遺患斯絶報功有典逈出羣流河山帶礪與國¶
同休將相之才一代之望壽考哀榮孰與公抗束鹿之¶
<pb:KR2g0038_WYG_028-9a>¶
原卜此牛眠豐碑有銘百世之傳¶
　　尚書侯公神道碑　　　　　　　王　直¶
侯氏世家澤州公之曽祖父伯謙大父慶先父大亨皆¶
儒業而不仕公諱璡字廷玉自幼端重寡言笑而聰敏¶
喜學慷慨有大志讀書窮日夜不休凡遇宴樂輒先退¶
不欲以酒廢事先生長者皆以逺大期之舉為州學弟¶
子員永樂癸卯山西鄉試第一遂取進士為行人以善¶
辭令而剛果能斷得名四州雲南廣西諸土官争地累¶
<pb:KR2g0038_WYG_028-9b>¶
年不次者朝廷以命公至則按圖志考故實召諸耆老¶
開誠布公智力貨賂不可移由是皆悦服而罷上亦以¶
為能交阯黎麟請命公輔禮部侍郎章敞往錫封至其¶
境闗門低且隘先驅者謂當傴度公止之曰此中國所¶
謂狗竇也於士人出入則宜今天命下臨不可由此度¶
迓者驚懼為撤闗乃度由是蠻夷益謹禮不敢肆既歸¶
毫髪無所受人以此益賢之遷兵部主事北部阿勒坦多¶
爾濟犯邊㑹昌伯趙安尚書柴車等自涼州分兵出鐵¶
<pb:KR2g0038_WYG_028-10a>¶
門闗攻敗之公與有勞繼以内艱歸居喪盡禮而哀戚¶
加焉服除陞郎中麓川思仁發反詔尚書王驥率兵討¶
之公在行往來督戰視將校用命以施賞罰賊攻大候¶
州公以偏師往援令于衆曰吾視賊氣驕有輕我心宜¶
掩其不備即麾衆薄之呼聲動天地斬殺無算賊大潰¶
我師益奮與㕘將冉保等遂破石甸等十餘砦聞大軍¶
至麓川賊阻截不得通公與保等由髙黎貢山晝夜兼¶
程進與大軍合擣其巢穴賊遂平凱旋陞禮部右侍郎¶
<pb:KR2g0038_WYG_028-10b>¶
賜白金五十兩鈔五千錠綵幣五表裏且賜誥命以寵¶
之贈大父父皆禮部右侍郎祖妣李氏母宋氏皆贈淑¶
人封繼母劉氏為太淑人妻翟氏封淑人尋奉勅鎮雲¶
南得便宜從事雲南饑公發倉廩及募富民出粟以賑¶
之全活甚衆㑹再討麓川餘黨公引偏師由于厓南甸¶
進破賊子思機發所居寨獲其妻孥輜畜捷聞陞左侍¶
郎賜白金七十兩鈔五十錠綵幣七表裏丁太淑人憂¶
命馳𫝊奔喪即起復遣行人賜祭官為治葬遷兵部侍¶
<pb:KR2g0038_WYG_028-11a>¶
郎復鎮雲南築騰衝城置軍衛焉時議以賊子思機發¶
在孟養復命靖逺伯王驥以兵往勦之公與都督張軌¶
分軍抵金沙江造船先齊奪賊地為營於是大軍畢度¶
燬其柵而進賊奔孟養度不能支各鳥獸散去公窮追¶
至孟那海子等處不可得乃班師諸邊敵長皆震駭曰¶
自古漢人無渡金沙江者今大軍至此真天威也南夷¶
無復反矣還鎮雲南而今上即位遣使賫勅嘉勞賜白¶
金二十兩綵幣二表裏貴州饑苗叛攻圍新添諸衛道¶
<pb:KR2g0038_WYG_028-11b>¶
梗不通城中食盡命公總督軍務往征之時普定圍急¶
公自雲南選善射者為前鋒自將至普定疾戰矢下如¶
雨賊大敗圍解遂趨貴州副總兵都督用禮等以兵來¶
曽克龍里甕城羊腸楊老全溪諸路新添平越清平都¶
句諸圍俱解由興隆而下抵鎮逺皆平定事聞上嘉其¶
功陞兵部尚書又進克安莊克西堡長官司時暑雨方¶
盛疫癘大作公得疾舁歸普定醫弗效諸將問疾惟戒¶
諸將以勿輕此賊宜統兵進𠞰毋貽患生民遂卒未嘗¶
<pb:KR2g0038_WYG_028-12a>¶
一語及私時景泰庚午八月十三日也上聞嗟悼遣官¶
賜祭命歸其柩於澤州有司治墳以葬生於洪武戊寅¶
三月初六日享年五十有三其葬以是年十二月十二¶
日其墓在五門山前先塋之次子男一(闕/)爵朝廷以公¶
功命為錦衣衛世襲正千户女一孫男三侃偉儀公姿¶
貌魁傑器重宏深而兼資文武仁義忠信之實有諸内¶
功名事業之美見諸外卓然為今名臣人之能者蓋鮮¶
矣予念天之生賢必使之有為於世荷國家之重而得¶
<pb:KR2g0038_WYG_028-12b>¶
盡其才不徒小試而已今天子勵精圖治日靖四方而¶
公以壯盛之年當戡定之託逺大悠久之業不克見其¶
成嗚呼豈非可惜哉予與公同朝久相好為最深於是¶
爵來請予文刻諸神道以示久逺義不可辭也乃序次¶
其事之大者而系以銘銘曰侯氏之先世為儒家自君¶
祖考弗耀其華君早嗜學科乃峻擢歴位而陞膺此殊¶
渥文武之才兩取其優伐叛南夷克闡令猷偏師疾攻¶
風激霆怒振槁摧枯有仆無拒飛渡金沙遺衆遁逃烟¶
<pb:KR2g0038_WYG_028-13a>¶
塵廓清弓矢載櫜蠢兹有苗乃敢干紀震以餘威所向¶
披靡遂陟夏卿遽返于冥維兹戎功弗克厥成天子曰¶
嘻曷表朕志五品之廕子孫世繼大山峩峩靈秀所鍾¶
蔚然新宫公在其中勒銘穹碑負以龜趾詒後不忘庶¶
其在此¶
　　尚書楊公墓碑銘　　　　　　　彭　時¶
天順戊寅十一月二十一日南京刑部尚書歙縣楊公¶
卒于家又明年庚辰其弟宜之子埏㑹試來京請于予¶
<pb:KR2g0038_WYG_028-13b>¶
曰先伯父歴仕于朝㡬三十年功名事業著于中外惟¶
是墓隧之碑宜有文以詔後世而缺焉敢以為請得一¶
言庶㡬其不朽也言既因授予狀按狀公諱寧字彦謐¶
姓楊氏世為錢唐人髙祖世隆元教授曽祖本仁祖源¶
俱隠徳弗耀父諱昇有文學行誼卒官徽州府學教授¶
因留家焉公生而穎異甫三嵗祖父引至膝下口授以¶
詩即應口成誦八嵗能通大學語孟十一而能屬文十¶
八即以春秋魁永樂丁酉京闈丙甲乙榜不就宣徳庚¶
<pb:KR2g0038_WYG_028-14a>¶
戌林震榜第二甲進士第一人尋詔歸進學壬子赴召¶
明年授刑部主事讞獄明恕蔚有時名正統己未麓川¶
宣慰思任發反冦虐隣境朝廷命將征之簡文臣有才¶
識者隨征公其首也師次麓川境賊遣人欵軍門納降¶
主將欲許之衆莫不起悦公獨進曰不可兵未加而敵¶
降是必詐以誘我也許之懼有後悔弗聴又曰必欲許¶
之請嚴兵以備不虞又弗聴因固請不已衆謂公迂檄¶
令督運于金齒不旬月賊衆奄至士卒多陷焉比還京¶
<pb:KR2g0038_WYG_028-14b>¶
將兵者卒以失機被譴公獨以勞被褒賞特陞郎中嵗¶
辛酉大舉伐麓川總督軍務兵部尚書王公驥知公料¶
敵之審也仍以公行師入境土公指授諸將進取方畧¶
以公督戰乃渡江攻上江賊砦賊矢石如雨公奮不顧¶
身督戰益力士卒咸用命遂克之又進攻杉木籠山賊¶
柵險拒守公曰賊狃于前勝當多方以悞之使不暇併¶
力乃可圖王公用其言令諸將各視于便以進俱奮連¶
破七寨斬陶孟靠等餘賊奔潰遂乗勢擣賊巢圍之賊¶
<pb:KR2g0038_WYG_028-15a>¶
以死守晝夜攻賊不息因乗風舉火烟熖漲天賊不知¶
所為死鋒鏑及墜厓溺水不知其數師還上親宴勞于¶
奉天門賜公白金楮幣拜刑部右侍郎壬戌丁母袁夫¶
人憂甲子奉命㕘贊雲南軍務至則練兵伍督屯耕興¶
利去害不以勢橈而于懐柔逺人尤盡心焉先是有頭¶
目恭項者嘗效力隨征公于奉請置隴州宣撫司以恭¶
項為宣撫用旌其義民俱悦服有言騰衝險要宜城之¶
以控制蠻夷者上命公往城或謂公曰其地險惡多瘴¶
<pb:KR2g0038_WYG_028-15b>¶
非時冒之輒死盍徐圖之公曰我知奉命而已遑䘏其¶
他即往相地度工計財用勉勵將士使效力越四旬有¶
五日而畢工因建學舍選生徒訓令務學以變土風自¶
為文刻石紀其事人敬服焉先是麓川賊首逸於緬至¶
是公以城完民且效順諭所以致賊計乃簡鋭師若將¶
有所向者先遣使奉詞責緬緬人懼哀求出賊自效卒¶
誅大憝函其首以獻自是朝廷無南顧之憂丙寅侍郎¶
侯璡代公還朝丁卯暨戊辰春上以清明謁祭三陵其¶
<pb:KR2g0038_WYG_028-16a>¶
命公留守未㡬閩浙東廣草寇竊發師征未寧江右蜜邇¶
三境懼有侵軼患朝廷命公巡撫公至按視師縣當賊¶
衝者増修城垣立木柵以斷其路團集鄉兵訓以武藝¶
其有侵軼者輒擊斬之以故賊風聞畏避不敢犯公于¶
是時益鎮以簡静暇則遍歴諸郡宣上徳達下情崇奬¶
學校詢求民瘼而弛張之逺近畏慕景泰初還京奏對¶
稱㫖有織金文綺羊酒之賜明日拜禮部尚書與毘陵¶
胡公協心政務濟寛以嚴人謂得體後二年以病足艱¶
<pb:KR2g0038_WYG_028-16b>¶
于步履調南京刑部示優禮也其在刑部凡五六年斷¶
獄一用寛恕民以不寃䝉贈曽祖祖父俱尚書曽祖妣¶
妣俱夫人天順改元致仕家居踰年以疾卒春秋五十¶
有九訃聞朝廷遣官致祭營葬以是年十二月十六日¶
葬于一都之金山下配曹氏封夫人無子子宜之次子¶
待如己出側室吳子二人長堣以公平南功授徽州衛¶
世襲副千戸次城女一公天資孝友年方十四適其父¶
教授先生承詔預修永樂大典公隨侍至京既而父遘¶
<pb:KR2g0038_WYG_028-17a>¶
疾且卒公于侍湯藥備棺斂無不致謹扶柩歸葬于錢¶
塘不憚險逺及第進士歸母夫人在堂朝夕侍養甚謹¶
㑹其弟宜領鄉薦而公亦被召乃謂弟曰母之所生惟¶
我與爾今俱出而仕何侍以為養耶弟感其言養母以¶
夀終乃仕公友愛其弟無間始終待鄉黨朋友一以信¶
義事上以忠涖政以勤涖民馭衆嚴不刻寛不縱所至¶
有惠于人而性識機警才器宏偉處事務存大體衆中¶
出言清辨有條聴者忘倦故識與不識無不稱道其為¶
<pb:KR2g0038_WYG_028-17b>¶
人而慕仰之其學博覽經史尤長於春秋自少即馳名¶
場屋所作諸文有白雲稿卧雲稿藏于家公弟宜舉進¶
士拜監察御史今為廣東按察司副使其子埏景泰癸¶
酉鄉貢士科第蟬聨實公啟之而埏又知為公不朽計¶
可謂不負所教已銘曰綿綿楊宗世徳逺而再仕乎外¶
不大厥施委祉儲祥而公傑出磊落其才沈厚其實乃¶
雋賢科乃官郎署乃慎乃勤乃馳清譽滇南徼外蠻冦¶
縱横再征以師而公在行協力贊謀妖氛斯滅終鎮以¶
<pb:KR2g0038_WYG_028-18a>¶
静逺人慕悦岌岌江石與冦為隣天子慮微命公巡撫¶
公于為政春生秋殁民以不恐亦懐其徳累兹勞勤正¶
位六卿鴻聲駿望洋溢二京歸曰㡬何而遽長逝夀雖¶
弗延名鮮與儷金山之麓髙墳峨峨銘以昭之百世不¶
磨¶
　　侍郎焦公神道碑　　　　　　　王　直¶
正統己巳五月廿一日户部右侍郎焦公以疾終于家¶
年五十八先是詔以叛賊思機發猶不庭假息孟養命¶
<pb:KR2g0038_WYG_028-18b>¶
出征之而以公主餽運抵金沙江公奉命謹甚冒瘴癘¶
以進軍不乏食而身則病矣然尤力疾終其事師還遂¶
浮三峽道荆襄以朝京師公家南陽葉縣以困憊弗堪¶
少止求醫藥而疾加劇不能就道即上奏曰臣餽師無¶
功又不善攝養為瘴癘所侵金瘡復作連項背勢且日¶
甚恐不得入朝見陛下謹具奏復命踰數月訃至上深¶
悼惜之命禮部致祭工部為治墳營子鈍卜某年某月¶
某日奉葬于(闕/)　之原而以翰林編修劉定之所述行¶
<pb:KR2g0038_WYG_028-19a>¶
狀來請曰先人之葬朝廷寵終之禮厚矣然官至三品¶
于法得立碑神道敢請文以刻焉公諱宏字克明世為¶
葉人曽祖成祖敬皆不仕考英嘗主郿及萍鄉二縣簿¶
公貴祖考皆累贈至通奉大夫江西右布政使祖妣程¶
氏妣耿氏皆太夫人公天性至孝事父母皆盡其道居¶
喪皆哀毁如禮其于為學日夜不懈學成取進士拜監¶
察御史守正不阿時都御史顧公馭下嚴御史有不謹¶
禮法者皆罷斥獨善待公嘗出按貴州貴有疑獄不決¶
<pb:KR2g0038_WYG_028-19b>¶
論死者百餘人公察其實以聞皆釋免坐者十人而已¶
公署相傳有妖前之御史皆避正寢不敢居公處之恬¶
然陳都督鎮鳳陽行有違法者人重誣之欲寘之死地¶
宣帝疑之命擇御史之賢且明者往廉問以命公至則¶
為直其誣而坐以所當罪得不死謫戍邊由是公日益¶
有名人有受誣不能白者皆以得遇公為幸壬子陞江¶
西按察副使人謂江西俗徤訟公曰吾知其人多讀書¶
識道理吾當以理諭之訟無難決者于是人有訟惟折¶
<pb:KR2g0038_WYG_028-20a>¶
之以理不尚嚴酷人亦感公之徳無不服從獄遂清省¶
江西連嵗歉積逋税藩府病之吏部侍郎趙公任總督¶
奏以委公公撫循勸諭民懽趨之事以辦治己未陞江¶
西右布政使益以寛厚為治察下吏之有才行者奏進¶
之有起自末僚而為縣令者九江嵗納蘆柴而此地不¶
産乃歛錢于民買自他所而納焉逋負嵗積民益困公¶
為奏免之新南昌府學修公署正堂及吏舍皆捐俸以¶
倡僚屬故不勞而集每以公事行縣寛而不縱嚴而不¶
<pb:KR2g0038_WYG_028-20b>¶
殘吏畏而民愛之尤喜興學舍奬進士類九江濂溪書¶
院久廢人侵軼其地公復之建祠宇以興起其士人郡¶
邑中有寒浚不得齒于學公罷而致之禮遣為弟子有¶
與鄉薦而貧不能赴春官者公皆厚禮送之由公而成¶
名者衆嵗辛酉徴為户部右侍郎食從一品祿有重事¶
則以任公閩浙蘇淞半臨海冦往來海中伺便肆抄掠¶
兵備弛廢上命公往視閱其軍修城堞備戰艦防守之¶
法有當因革増損者悉以便宜行事政令一新冦不得¶
<pb:KR2g0038_WYG_028-21a>¶
為害蘇之嘉定民有田數百畝已歸之官而税尚在民¶
民苦之公奏蠲其税甲子閩中復開銀場又命公往視¶
課頗重者請減之以利民乙丑上以陜西緣邊皆宿重¶
兵俱仰食内郡河南濱陜多積粟而諸衛多屯田慮有¶
名無實復命公公按視其廩庾考較其耕穫姦弊盡革¶
儲峙以充其他建立皆倍之可紀者多類此蓋公盡心¶
朝廷遇事勇為為之必盡其方不擇利害為取舍與人¶
交謙恭和厚言語恂恂有不當其意輙毅然自任不可¶
<pb:KR2g0038_WYG_028-21b>¶
囘於得失不較也公為人如此上之欲用公與士大夫¶
之所以期望者蓋有大于此而今已矣豈非深可惜哉¶
公兄弟三人最相愛長兄寧早卒公撫育其諸孤以家¶
事屬仲弟宜令季弟寛得専意于學寛遂與鈍亦相繼¶
取進士而寛為御史焦氏世科之盛人罕有及者公娶¶
同邑李氏累封至夫人子男二長即鈍次欽公以文行¶
政事為當時顯人而子又克孝用表著於後庶永永不¶
朽予家江右素知公且同朝久相知益深奚可辭故論¶
<pb:KR2g0038_WYG_028-22a>¶
次其事之大者系以銘詩而俾刻之石銘曰天祐聖明¶
篤生俊才侃侃焦公乗時偕來為名進士為賢御史正¶
直自持譽聞逺邇出副外臺亦克持平教行惠施刑為¶
之清遂陞方伯召公是式亦有咏歌叶于南國天子曰¶
來汝佐司徒邦教之計汝審厥謨出入中外有勞有烈¶
天不慗遺惜哉此傑命之不延人亦奚悲功立名存百¶
世之思刻文道周負以龜趾云誰為之公實有子¶
　¶
<pb:KR2g0038_WYG_028-22b>¶
　¶
　¶
　¶
　¶
　¶
　¶
　¶
　明名臣琬琰續錄卷四¶
